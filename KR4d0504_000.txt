# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.019097
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0206-000圭齋文集-序.
<pb:KR4d0504_SBCK_000-1a>¶
歐陽公文集序¶
文辭與政化相為流通上而朝廷下而臣庶皆¶
資之以逹務是故祭饗郊廟則有祠祝播告寰¶
宇則有詔令胙土分茅則有冊命陳師鞠旅則¶
有誓戒諌諍陳情則有章䟽紀功燿徳則有銘¶
頌吟詠鼓舞則有詩騷所以著其典章之懿叙¶
其聲名之實制其事為之變發其性情之正闔¶
闢化原推拓政本盖有不疾而速不行而至者¶
矣然必生扵光嶽氣完之時通乎天人精㣲之¶
<pb:KR4d0504_SBCK_000-1b>¶
藴窮乎厯代盛衰之故洞乎萬物榮悴之情覈¶
乎鬼神幽明之賾貫乎華夷離令之由舉其大¶
也則極乎天地語其小也則入夫芒秒而後聚¶
其精魄形諸篇翰渢渢乎泱泱乎誠不可尚巳¶
世有與扵斯者其惟大司徒楚國歐陽文公乎¶
公諱玄字原功潭之瀏陽人其先家廬陵與文¶
忠公脩同出扵安福令萬之後公㓜岐㠜十歲¶
䏻屬文逮弱冠下帷數年人莫見其面經史百¶
家靡不研究伊洛諸儒源委尤為淹貫遂擢延¶
<pb:KR4d0504_SBCK_000-2a>¶
祐乙卯進士第厯官四十餘年在朝之日殆四¶
之三三任成均而兩為祭酒六入翰林而三拜¶
承㫖盖當四海混一之時文物方盛纂脩實録¶
大典三史皆大制作兩知貢舉及讀卷官凡宗¶
廟朝廷雄文大冊頒示萬方制詔多出公手金¶
繒上尊之賜㡬無虗歲海内名山大川釋老之¶
宫王公墓隧之碑得公文辭以為榮片言隻字¶
流傳人間咸知寳愛文學徳行卓然名世羽儀¶
斯文黼黻治具公之功為最多君子評公之文¶
<pb:KR4d0504_SBCK_000-2b>¶
意雄而辤贍如黒雲四與雷電恍惚而雨雹颯¶
然交下可怖可愕及其雲散雨止長空萬里一¶
碧如洗可謂竒偉不凢者矣非見道篤而擇理¶
精其䏻致然乎嗚呼自宋迨元三四百年之間¶
文忠公以斯道倡之扵其先天下學士翕然而¶
宗之今我文公復倡之扵其後天下學士復翕¶
然而宗之雙璧相望照耀兩間何歐陽氏一宗¶
之多賢也不亦盛㢤初虞文靖公集助教成均¶
其父井齋先生汲方教授于潭見公文大驚手¶
<pb:KR4d0504_SBCK_000-3a>¶
封一帙寄文靖謂公他日必與之並駕齊驅由¶
是文靖薦公升朝聲譽赫赫然相埒卒符扵井¶
齋之言文靖之文巳盛行公薨二十四年其孫¶
佑持持公集二十四卷来謂濂曰先文公之文¶
自擢第以来多至一百餘冊蔵于瀏陽里第皆¶
燬于兵此則在燕所録自辛卯至丁酉七年之¶
間作爾間有見扵金石者随附入之子幸為文¶
叙之以傳濂也不敏自丱角時即知誦公之文¶
屢欲褁粮相從而不可得公甞見濂所著濳溪¶
<pb:KR4d0504_SBCK_000-3b>¶
集不賜鄙夷輙冠以雄文所以期待者甚至第¶
以志念荒落學識迂踈不足副公之望况敢冐¶
昩而序其文㢤雖然公文之在霄壤中上則為¶
徳星為慶雲下則為朱草為醴泉光景常新而¶
精神無虧亘萬古猶一日序之與否尚何暇論¶
㢤佑持字公輔問學精該論議英發無愧扵家¶
學者也金華宋濂撰¶
<pb:KR4d0504_SBCK_000-4a>¶
歐陽先生集序¶
歐陽先生集曰詩流者三卷曰鈆中者十卷曰¶
驅煙者十五卷曰强學者十卷曰述直者三卷¶
曰脞語者三卷其門人王師模所輯也所輯者¶
止此作而未已者不止此先生扵書無不讀其¶
爲文豐蔚而不繁精宻而不晦者有典有則可¶
諷可誦無南方啁哳之音無朔土暴悍之氣惜¶
棄在草野不得與典謨訓誥之述作以黼黻皇¶
度然文関扵世教斯可傳矣不繫其人之隱顯¶
<pb:KR4d0504_SBCK_000-4b>¶
學貴扵知道知道斯可法矣不繫其書之繁簡¶
先生之可傳可法者固有在矣余獨恨不登先¶
生之堂從諸生之後而請益焉因王君請爲集¶
叙姑書以識予嚮慕之意後至元六年冬十有¶
一月朔掲傒斯序¶
#+PROPERTY: JUAN 0
#+PROPERTY: FILE SB04n0206-000圭齋文集-目録.
<pb:KR4d0504_SBCK_000-5a>¶
圭齋文集目録¶
　卷之一¶
　　賦¶
　　　　天馬賦　辟雍賦¶
　　　　義門賦　墨梅賦¶
　　頌¶
　　　　天馬頌¶
　卷之二¶
　　五言古詩¶
　　　舟師諸牐寄詩奉謝都水分監瑞卿監丞¶
　　　送振先宗丈歸祖庭(并列小序于左)¶
<pb:KR4d0504_SBCK_000-5b>¶
　　　　為所性姪題小景(三首)¶
　　　　題東坡恠石¶
　　　七言律詩¶
　　　　大明殿早朝　試院倡和(四首)¶
　　　　相臺　祭祖墓(二首)¶
　　　　祭祖墓于防里用春洲先生韻¶
　　　　送李宜忠之教寧州¶
　　　　竹澗　敗筆¶
　　　　郊天禮成應制¶
　　　　謝㤙日呈同年¶
　　　　比干墓　接花木¶
<pb:KR4d0504_SBCK_000-6a>¶
　　　　壷清　過洞庭(二首)¶
　　　　侍宴北省　春洲夀慶堂¶
　　　　寄許叅政　謝家建通濟橋¶
　　　　夜宿寺前農家　贈西明道人¶
　　　　瀏江　昌山¶
　　　　讀鐂養吾虞青城書¶
　　　　聴秋居士園池　鐂草亭詩冡¶
　　　排律¶
　　　　賜經筵官酒次蘇伯脩韻¶
　　　　謝徳盛春萱堂¶
　　卷之三¶
<pb:KR4d0504_SBCK_000-6b>¶
　　　七言絶句¶
　　　　喜門生中状元(四絶)¶
　　　　試院偶成及寄諸弟¶
　　　　試院偶題贈巽齋(六首)¶
　　　　所貴姪梅　為所性姪題小景¶
　　　　所性姪家蔵東坡看竹圖¶
　　　　所性姪蔵所翁全身戯珠龍¶
　　　　漫題四絶　折枝海棠¶
　　　　萬竿烟雨圖　墨竹¶
　　　　驢上曉寒圖　灞橋風雪圖(四首)¶
　　　　宣和梅雀　一行禪師講經¶
<pb:KR4d0504_SBCK_000-7a>¶
　　　　顧子虎　再題臨川别卷¶
　　　　三牛圖　萬竿圖¶
　　　　宋徽宗菌圖　髙宗御書¶
　　　　陳搏睡圖　雪夜訪戴圖¶
　　　　呉西村雪霽圖　老蒲萄¶
　　　　蒲萄　子昻雪鵠¶
　　　　墨荔枝　劉山立梅圖¶
　　　　天師月梅圖　寒雀梅¶
　　　　榮碧潭全身龍　榮朝瑞正龍¶
　　　　榮建翁家蔵所翁龍¶
　　　　夀卿龍頭　吾友龍頭¶
<pb:KR4d0504_SBCK_000-7b>¶
　　　　山間山水手卷　醉翁亭障(為南翁作)¶
　　　　武三思雙陸　贈翠璧玸講主¶
　　　　贈彭漢節　彭雲溪真¶
　　　　過髙郵　永清觀天瀾¶
　　　　栢庭和尚　偶題¶
　　　　寄山村兄　贈歐陽震逺¶
　　　　羮戞圖　京城雜詠八絶¶
　　　　永清寺白巖清暉方池古松(四韻)¶
　　　　昭文携琴圖　和寳雲長老澈一清(二絶)¶
　　　　逄江易藝芳干賦芳洲¶
　　　　旱禾田歐陽琅溪四絶用歐陽公琅琊為韻¶
<pb:KR4d0504_SBCK_000-8a>¶
　　　春江釣艇圖　贈振先歐陽文¶
　　　東山春景　歐陽公牡丹詩¶
　　　蒲萄(二首)¶
　　　分宜趙尹所蔵子昻竹石圖¶
　卷之四¶
　　歌¶
　　　畊學問荅　四時百子圖¶
　　　趙菊山文肅公閱武像¶
　　　山荘所蔵東坡畫古木圖¶
　　　簡劉相公歌　贈趙祥表禙¶
　　　詠春閨怨　和柯愽士歌¶
<pb:KR4d0504_SBCK_000-8b>¶
　　　　和李溉之舞姬脫鞋吟¶
　　　　贈畫公黎仲瑾號碧山¶
　　　　子美㝷芳圖¶
　　　　𬗋微老人大字歌　送鐂子簡之武昌學正¶
　　　　送聶以道之官武昌¶
　　　　示姪　躍海朝天龍¶
　　　　道呉山　大圍山¶
　　　　奉敕題明皇馬¶
　　　雜體¶
　　　　&KR2085;之坰古樂府有序¶
　　　　漁家傲南詞(并序)¶
<pb:KR4d0504_SBCK_000-9a>¶
　卷之五¶
　　記¶
　　　道州路重脩濂溪書院記¶
　　　貞文書院記　袁州路繕脩記¶
　　　安成李氏重脩安賢義塾記¶
　　　趙忠簡公祠堂記　保靚祠堂記¶
　　　安先生祠堂記　秀川羅氏祠堂記¶
　　　仰更齋記　呉氏觀樂齋記¶
　　　遜齋記　譚氏蕭山記¶
　　　芳林記¶
　卷之六¶
<pb:KR4d0504_SBCK_000-9b>¶
　　　記¶
　　　　分宜縣官題名記　分宜縣學復田記¶
　　　　求志堂記　世綵堂記¶
　　　　坦明堂記　繼善堂記¶
　　　　精道堂記　讀書堂記¶
　　　　聴雨堂記　霞外庵記¶
　　　　永思庵記　臨溪亭記¶
　　　　竹西亭記　其樂亭記¶
　　卷之七¶
　　　序¶
　　　　防里歐陽氏族譜序¶
<pb:KR4d0504_SBCK_000-10a>¶
　　　　彭氏族譜序　白石周氏族譜序¶
　　　　後林周氏族譜序　廬陵中州劉氏族譜序¶
　　　　國朝名臣事略序¶
　　　　廬陵鐂氏通鑑綱目書法後序¶
　　　　忠史序　虚籟集序¶
　　　　至正條格序　奕序¶
　　　　考古臆說序　鈐岡續志序¶
　　　　風雅類編序　濳溪後集序¶
　　　　易問辨序¶
　　　　鈐南道士歐陽賔實詩集序¶
　　　　梅邊先生吾汶藁序¶
<pb:KR4d0504_SBCK_000-10b>¶
　　　　環山詩藁序¶
　　卷之八¶
　　　序¶
　　　　玉振詩序　梅南詩序¶
　　　　李宏謨詩序　李希說詩序¶
　　　　鐂執中詩序　蕭同可詩序¶
　　　　羅舜美詩序　月樓上人詩序¶
　　　　鄭以道文集序　劉桂隠先生文集序¶
　　　　族兄南翁文集序　贈李敏求序¶
　　　　送虞徳脩序　送鐂文廷之清江録事序¶
　　　　送翰林應奉李一初南歸序¶
<pb:KR4d0504_SBCK_000-11a>¶
　　　　送鐂仲宣歸隠東山序¶
　　　　送鐂仲賔歸安成詩序¶
　　　　送伍成均南歸序　慶劉一山八十序¶
　　卷之九¶
　　　神道碑¶
　　　　許文正公神道碑　趙文敏公神道碑¶
　　　　貫酸齋神道碑　虞雍公神道碑¶
　　　碑文¶
　　　　曲阜重脩宣聖廟碑¶
　　　　江陵王新廟碑　洞淵閣碑¶
　　　　張齊郡公先世碑　趙忠靖公馬合馬碑¶
<pb:KR4d0504_SBCK_000-11b>¶
　卷之十¶
　　墓碑銘¶
　　　鐂御史墓碑銘　周判官墓碑銘¶
　　　鄭府君墓碑銘　劉聘君墓碑銘¶
　　　叚徴士墓碑銘　劉更齋墓碑銘¶
　　　鐂桂隠墓碑銘　歐陽山村先生墓碑銘¶
　　　歐陽南谷墓碑銘　龍母呉氏墓銘¶
　　　劉梅國墓銘　掲文安公墓誌銘¶
　　　劉縣尹墓誌銘　羅録事墓誌銘¶
　　　曽秀才墓誌銘　歐陽竒翁先生墓誌銘¶
　卷之十一¶
<pb:KR4d0504_SBCK_000-12a>¶
　　阡表¶
　　　安成鐂氏儒行阡表¶
　　哀詞¶
　　　蕭同善哀詞¶
　　傳¶
　　　髙昌偰氏家傳¶
　卷之十二¶
　　經疑¶
　　　問夫子以小噐稱管仲而又以如其仁許之何¶
　　　　也¶
　　　問孟子以隘與不恭稱夷惠而又以聖人百世¶
<pb:KR4d0504_SBCK_000-12b>¶
　　　　之師推之何也¶
　　書義¶
　　　翕受敷施九徳咸事俊又在官百僚師師百工¶
　　　　惟時¶
　　䇿¶
　　　問今天下之事　毋泛毋畧¶
　　　制曰朕聞聖賢之君之治天下也或恭已無為¶
　　　　㦯不遑暇食　朕将親覽焉¶
　卷之十三¶
　　詔　表　冊文¶
　　　命相出師詔　再命出師詔¶
<pb:KR4d0504_SBCK_000-13a>¶
　　　　進遼史表　進金史表¶
　　　　進宋史表　進經世大典表¶
　　　　明宗皇帝尊號冊文¶
　　　銘¶
　　　　友吾銘　敬心齋銘¶
　　　說¶
　　　　楊鍳瑩之字說　劉叔耔字說¶
　　　　族子章晦字說　李觀尚賔字說¶
　　　　彭以恭字說　琅溪說¶
　　　　彬彬說　齊吾說¶
　　　　竒峰說　明軒說¶
<pb:KR4d0504_SBCK_000-13b>¶
　　　鐂恭安說并銘¶
　卷之十四¶
　　題¶
　　　北行録　安成劉氏家譜¶
　　　西平李氏族譜　衆芳所存¶
　　　彭功逺先世手澤　南谷居士自賛像後¶
　　　五馬圖　草虫圖¶
　　　娱拙集　白麟溪三大字後¶
　　　太師石丞相畫墨竹¶
　　　御賜石刻千文搨本後¶
　　䟦¶
<pb:KR4d0504_SBCK_000-14a>¶
　　　逺林鐂君墓銘後¶
　　　䟦王大年詩帙　䟦劉士行墓誌銘¶
　　　羅孺文族祖澗谷藁¶
　　　歐陽文忠墨蹟䟦　眉夀二大字䟦¶
　　　沁園春䟦　䟦先公與南谷先生¶
　卷之十五¶
　　賛¶
　　　御書九霄賛　麟鳯二大字賛¶
　　　潘雲谷墨賛　羅漢像賛¶
　　　兖文忠公像賛　自賛¶
　　　山村先生像賛　秉彛像賛¶
<pb:KR4d0504_SBCK_000-14b>¶
　　　静脩先生像賛　黙安先生像賛¶
　　　　蘇先生像賛　蘇郎中像賛¶
　　　　曽文辿賛　鐂伯常賛¶
　　　　題陽明軒太玄子龍¶
　　　䟽¶
　　　　寳雲禪寺題䟽¶
　　　書啓附¶
　　　　與所性姪書　荅族兄南翁書¶
　　　　與意山先生書　回所中書¶
　　　　囘所立書　囘鐂申齋先生書¶
　　　　荅劉桂隱書　荅孫春洲書二¶
<pb:KR4d0504_SBCK_000-15a>¶
　　　　　與張憲使書　慰國博喪母書¶
　　　　　與鐂文廷書　與鐂文廷啓¶
　　　　　回許叅政啓¶
　　　祝告文¶
　　　　太祖以下祝文　眀宗皇帝附廟祝文¶
　　　　焚黄祝版　焚黄告后土¶
　　　　防里祭祖祝文二　祭后土文二¶
　　　　祭掲侍講文　祭子逹老文¶
　　卷之十六¶
　　　附録¶
　　　　神道碑　行狀¶
<pb:KR4d0504_SBCK_000-15b>¶
　　　傳　像賛¶
　　　文忠䟦　文廷荅圭齋啓¶
　　　許有壬與圭齋啓(并詩)¶
　　　文廷次圭齋偶題¶
圭齋文集目録終¶
