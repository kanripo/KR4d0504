# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.309325
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0206-006圭齋文集-卷第六.
<pb:KR4d0504_SBCK_006-1a>¶
圭齋文集卷之六　宗孫銘鏞編集¶
　　　　　　　　　　　　　安成後學劉釪校正¶
　　記¶
　　　分宜縣官題名記¶
分宜縣𡊮上邑置逹魯花赤縣尹丞主簿尉各一員尹¶
以上省選丞以下部選起至元十三年丙子迄今至正¶
二年壬午六十又七載仕于斯者接踵而邑未有題名¶
浚儀趙君思順以世家文獻来宰斯邑二年官政&KR0113;舉¶
乃考索故府得累政名氏到罷&KR0010;月悉登載諸石玄適¶
訪族邑鈐南防里属題其端以吿来者玄嘗謂題石之¶
設官署皆有之本非以爲勸善也而其道寓焉士厯官¶
<pb:KR4d0504_SBCK_006-1b>¶
服采人品不齋上焉者不恒有下焉者無庸言中人苟¶
且之政十居八九其志皆為三&KR0010;終更身去是即已殊¶
不知身去而名留&KR0391;否何可泯也使䏻以是而存諸心¶
則知官之為恫瘝也久矣雖然謂其身去而不之䘏者¶
非才而闇扵事者也求為有名至扵生事以厲民者有¶
才而過乎中者也玄既為題名有勸善之道則不敢不¶
著近名之弊以為戒趙君為我刻之後之覧者有以自¶
省則吾鈐岡之人&KR0071;自今受㢘勤之賜而&KR0013;愷悌之福¶
扵無窮也¶
　　　分宜縣學復田記¶
昔前宋咸淳癸酉分宜民曰宋應槐訟其鄊有田稱梁¶
<pb:KR4d0504_SBCK_006-2a>¶
子思𫠦置立户為萬夀菴長明庄者崇法院僧正冲之¶
𫠦作偽也宋田令寺已有常住田不得買民業冲違法¶
私買妄稱梁氏𫠦置故應槐發之漕使鍾某閲實㩀法¶
罪冲等而沒其田以𢌿分宜縣學養士士刻石為記其¶
文載縣志甚明越三年宋亡分宜内附其田租&KR0010;入學¶
&KR0338;前後凢二十有八載大徳已亥庚子縣學直學鐂應¶
丑死其子自昭受崇法寺僧錢盗以本學砧基簿賣之¶
由是僧恃力奪田學雖有文移在官求與僧論直而儒¶
多寒酸學官滿三&KR0010;率去力莫䏻競僧挾其有餘之資¶
又&KR0010;收𫠦奪田租以助其力故訟連年不决延祐間江¶
西僉憲薩徳弥實按問至邑攷覈始末以田歸學僧又¶
<pb:KR4d0504_SBCK_006-2b>¶
爭之既而奉使宣撫及江西行省理直如前田復歸學¶
僧徳旻者徃愬宣政院院逹之都省省循例移行省體¶
勘其是否行省檄下𡊮州路路以其事付録事判官怯¶
烈决之怯烈惟僧言是聴僧又誘刑餘之人胃儒名者¶
曰宋應祥赴官誣伏怯烈&KR0186;以學田歸僧公論咸不直¶
之學乃有詞展轉&KR0010;久本路&KR0825;委縣尹趙侯思順研究¶
尹詣田𫠦集𦒿老佃人詢知固學田也㑹宋應槐子&KR0025;¶
吾出前主學徐棋印信徴租之文以為左驗先是自昭¶
盗賣學籍扵僧學無其副田之條段四至無𫠦扵考至¶
是得&KR0025;吾之文疆界瞭然尹乃周諏宻訪備實上扵路¶
議以田歸學路質於憲僉憲伯顔適按部力主其議憲¶
<pb:KR4d0504_SBCK_006-3a>¶
&KR0122;某相之路推官鄭時中又屢言之㝷得行省儒學提¶
舉范君匯悉以其實告藩垣大臣咸直趙言遂以田歸¶
學如初寺主大有坐是爭亦敝罷歸咎始謀赴官入凖¶
伏状願遵分宜縣𫠦斷以田復分宜縣學為業第&KR0070;内¶
有水田四十畒及山園地大有舊𫠦佃者乞减輕租額¶
仍付耕種&KR0010;輸學租尹再三審之以其親書入案而徐¶
議其𫠦陳乞扵是四十餘年之訟一日而絶諸儒礱石¶
請文以記予乃大息而言曰天地間物人各得主其𫠦¶
有者以時王之法為可恃也在法可則物已物也在法¶
不可則非己物也僧違法而田歸官則田非僧物矣官¶
以田與學學受田扵官非受田扵僧也神聖受命易世¶
<pb:KR4d0504_SBCK_006-3b>¶
凡前代之𫠦予欲亦惟其是之&KR0025;耳世祖皇帝在位崇¶
儒之詔累下其以膳學錢粮為養士之資者既久則分¶
宜之學田寔在其中矣成廟即阼又明有諸人母得侵¶
占學田之㫖由是考之分宜縣學之主是田也在宋之¶
日甚淺在皇元之日甚深由丙子内附至扵庚子二十¶
五年間田固學有也僧扵斯時未嘗起而爭之也直至¶
劉自昭盗賣砧基之後始生詭謀則其枉直較然易知¶
也巳國家近年田令民間田宅僧道不得為隣不為隣¶
者不使買民産也後至元以来又著僧道買田之禁使¶
正冲私買在今日之法亦豈得為寺業乎嗟夫士四民¶
之一僧亦自民出者也王官奉命以司王民之&KR0033;扵斯¶
<pb:KR4d0504_SBCK_006-4a>¶
二者豈容心扵其間㢤事枉則必復事直則易斷趙侯¶
之明䏻信其&KR0033;故無疑也田在儒林鄊土名良歩等䖏¶
計一頃二十三畒三分六𨤲&KR0010;入租七十三碩二斗一¶
升又有一山園地計五頃四十三畒一角亦在其䖏云¶
是役也儒之宣力者曰某特附著于斯¶
　　　求志堂記¶
安成彭君自堂名其讀書之所曰求志二季㓜學尊聞¶
以文来贄而謂予曰先君子作求志堂而有齎志扵斯¶
者以未有記也願為我成之予乃記之曰𨼆居以求其¶
志行義以逹其道吾聞其語未見其人先儒釋之曰求¶
其志者守其𫠦逹之道逹其道者行其𫠦求之志唯伊¶
<pb:KR4d0504_SBCK_006-4b>¶
尹太公&KR0085;以當之其次則顔子庶乎此而未及有𫠦行¶
故夫子為是嘆也以是言之大㢤翁季之名斯堂也夫¶
雖然昔人名斯堂也非不知人之以泰議我也王子墊¶
問士何事孟子曰士尚志及問所為志則曰仁義而巳¶
矣伊尹太公顔子之三聖賢亦豈䏻外仁義以為志乎¶
故士志三聖賢識者猶不可謂泰未聞志仁義而議其¶
為泰者也予嘗憫夫世之人求在外者求不必得而鮮¶
有憚扵求者何其多也今賢翁季䏻求在我者而已又¶
何泰堂俯盧江揖孤山偭安成郭前有樓扁清髙有亭¶
扁㑹文又有楹臨池曰知樂&KR0085;領一郡之勝斯則自堂¶
𫠦以遺其後人為蔵&KR0113;㳺息之地者也¶
<pb:KR4d0504_SBCK_006-5a>¶
　　　世綵堂記¶
渌江廖氏自其先代積善于家施恵于鄊世保醇徳居¶
多𦒿年至宜山府君子孫衆多茀禄豊腆晚&KR0010;康健身¶
享榮養&KR0010;時上夀綵衣成行才俊疊見里人榮之因取¶
宋名臣廖剛用中甫家世綵舊號為其堂扁余家距渌¶
江&KR0070;舍雖未𫉬升世綵之堂而先内翰扵宜山公友𢍆¶
兩家子弟徃来稔甚有名士元字泰福者廖氏之令噐¶
也謁余以斯堂之記余惟世綵之得名自老萊子為嬰¶
兒之状以娱其親始余甞評之老萊子愛親之心純一¶
無偽一時感觸發不容遏故忘耄耋之齒服斒斕之衣¶
追童乳之態以兾其親萬一之歡在其當時已非不知¶
<pb:KR4d0504_SBCK_006-5b>¶
親非不悟二者之天相𢍆深愛其𫠦爲喜盖有不期然¶
者不然一時嘻咲之適何䏻使人千載之下想像而稱¶
道如是其盛耶在禮子事父母之飾剪𩬊夾■親在子¶
雖老不敢去之不敢忘赤子之&KR0004;也深衣之制具大父¶
母父母衣純以繢然則老莱子之綵容或上古之世有¶
父母者之常服歟戯之爲言將以取鷇等事而云耳雖¶
然吾扵此有以語廖氏子弟矣孟子曰令聞廣譽施扵¶
身不願人之文繡也君家用中甫之爲中執法也守正¶
不阿名震逺迩當紹興時其曽大父母年九十&KR0060;意髙¶
堂垂白之親見其曽孫&KR0018;一世之名公退委蛇偉然羔¶
羊素絲之風志夫南陔白華之養其爲世綵也斯亦大¶
<pb:KR4d0504_SBCK_006-6a>¶
矣古之孝子出而治官入而治家周旋進退扵夫婦昆¶
弟朋友宗族鄊黨之間如執玉捧盈惴然自持者無徃¶
而不為事親之地也親之可恱與否非敢計也求無怍一¶
扵已庶無怍扵其親矣吾願廖氏世世子孫之升斯堂¶
者推是心以為立身顯親之道焉雖中執法之事業可¶
䏻也豈獨踵其羙名而巳㢤國家混一&KR0004;年宜山公以¶
薦受宜山縣簿尉壮&KR0010;勇退不仕近年賑饑募民入粟¶
&KR0024;官公發&KR0070;萬貤爵不受朝省旌表其門又為義廪凡¶
宗族親戚及里之貧者婚姻䘮塟輙助其不及殣無殯¶
者為棺以給之割田&KR0070;百畒為義舍百區以舘&KR0025;學之¶
子弟禮聘名士以教之余嘗為之記平居奉己清約遇¶
<pb:KR4d0504_SBCK_006-6b>¶
人謙撝獨好施予如此子膺福號玉峰泰福號納菴伯¶
仲皆肖其父生長華&KR0254;而䏻&KR0013;服詩書殊無膏𥹭之習¶
故𫠦友多名士大夫其他子姓之賢者未&KR0014;悉數云¶
　　　坦明堂記¶
古杭山水之秀莫秀扵属邑之臨安盖錢武穆王之鄊¶
也其民多豪爽而俊邁章君子明居是鄊鷄山之陽胸¶
次磊落𫠦向通敏壮逰四方名士大夫樂與之交余近¶
年因侍講楊廷鎮識其人扵京師余老告歸瀏上逺来¶
訪余曰昔也冠而字父兄命之曰子明拜而受之自是¶
服行平生凢澷漶淟涊之事秋毫不敢匿扵厥心以求¶
無&KR0018;扵父兄命我以明之意今作堂扵其家因扁之曰¶
<pb:KR4d0504_SBCK_006-7a>¶
坦明願聞一言以自警余進而告之曰易有之乾以易¶
知&KR0003;易者曰人之𫠦爲如乾之易則其心明白而易知¶
夫天之爲道幽且逺也究其𫠦以然亦惟坦明而已爾¶
語曰君子坦蕩蕩君子之異扵衆人䏻存乎天也故其¶
𩔖爲陽小人不䏻存乎天也𫠦以回互紏結闇昧嶮𡾟¶
人莫得而測之故其𩔖爲隂豈獨使人易知㢤在已亦¶
易行也人已無忤焉徃而不坦蕩蕩乎今子明志趍扵¶
明而心措扵坦知先務矣守之以不欺行之以不息他¶
日爲君子之歸孰&KR0014;禦之其别授之以辭辭歸而列之¶
于坦明之堂以爲記¶
　　　繼善堂記¶
<pb:KR4d0504_SBCK_006-7b>¶
鐂性存者安成人也居鄊以孝弟聞客醴泉十餘年士¶
君子咸尚其信義頃因其友浙人章子性明来求余&KR0071;¶
善堂三字既而求予文甚勤子得無言乎夫孟子言性¶
善至矣盡矣易大傳言繼之者善也成之者性也詳其¶
㫖意性未賦予以前善巳具扵是乎盖易言一隂一陽¶
之謂道具於隂行扵陽繼言行也陽之所施凡見諸萬¶
物發育之功者無非善也萬物生而是理賦焉受是理¶
以生者斯之謂性成言具也道具扵隂行扵陽知斯二¶
者之藴則造化之䏻事畢矣是故善即性性即善&KR0071;之¶
者此善成之者亦此善也人䏻明其善以復其性則抱¶
&KR0018;二氣以為人可以無愧扵兩間矣乎吾聞安成醴泉¶
<pb:KR4d0504_SBCK_006-8a>¶
皆多明經之士而性存儒家子其以斯言講求之¶
　　　精道堂記¶
吾宗性翁居安成郡北之鳯林寔安福府君之五世孫¶
逹明䖏士之裔世次扵兖文忠公擘𣲖為近十有一世¶
府君號精道居士父子祖孫相継科目一門凡五六賛¶
府嘗即舍傍别作新居以䖏伯子攸縣丞季子平陽縣¶
丞自扵故居作一書院名曰精道堂與仲子光叔子幹¶
居之世代變遷子孫榮悴不齊幹之後有委棄其先業¶
者扵是堂之基址兼并豪家鞠為榛莾性翁扵是又八¶
世孫奮自𣗳立慨然復之㝷得尚書謝公艮齋故題堂¶
扁乃除故址作&KR0550;事一重樓一重堂一堂之北楣掲精¶
<pb:KR4d0504_SBCK_006-8b>¶
道堂故扁既而具始末謁文宗盟以訓後裔余辤不𫉬¶
乃記之曰在易有之日徃則月来月徃則日来寒徃則¶
暑来暑徃則寒来隂陽屈信以成萬事萬物之變何有¶
紀極也尺蠖之屈以求信也龍蛇之蟄以存身也精義¶
入神以致用也利用安身以崇徳也斯又吾身之𫠦爲¶
屈信也堂在居士之身信也久矣屈扵中葉性翁信之¶
繼自今居斯堂者亦惟&KR0113;人事之有恒以制氣化之靡¶
㝎可也惟䏻内外交養則精義崇徳之爲屈屈可進取¶
致用利用之爲信信可長守矣嗟夫精之爲言察乎理¶
欲之㡬順理者無不&KR0073;&KR0025;欲者無不危裕則堂日以興¶
求去夫&KR0025;欲之危耳爲吾精道子孫尚勉之㢤堂作扵¶
<pb:KR4d0504_SBCK_006-9a>¶
至元後戊寅之十二月壬子成扵已卯之正月辛未遂¶
遷居焉至扵庚辰子舍連舉二雄陽𩔖之信自此乎始¶
故特記之¶
　　　讀書堂記¶
廬陵永和蕭尚賔爲醫十有一世䏻根柢儒業非但縁¶
飾表襮而巳也六世祖子信䏻属文善胡忠簡公公予¶
田贈金辤薦以官又辤問𫠦欲則曰富貴非𫠦願但得¶
世世子孫讀書立身以廣活人之功則亦&KR0085;矣忠簡𥬇¶
曰君所謂薄扵利而厚扵徳者乎書讀書堂三大字以¶
遺之使以朂其後人焉至其大父震甫號竹軒又繹其¶
&KR0003;曰醫道由儒書而出非精扵義理者不䏻舍儒而言¶
<pb:KR4d0504_SBCK_006-9b>¶
醫世俗之醫耳尚賔之父徳祥乃拓室之東偏作讀書¶
堂掲忠簡公之扁以志其先訓焉尚賔㳺京師具顛末¶
謁余為之記夫儒者讀書以正心術為務醫者讀書尤¶
以正心術為急心術正則學術亦正心術偏則學術亦¶
偏正則人受其賜偏則人與已皆為𫠦累矣近世儒家¶
子孫徃徃擢科第人以為有隂徳行斯隂徳自心術始¶
故為蕭氏願之¶
　　　聴雨堂記¶
人生俯仰穹壤間耳目之所觸心志之由生士君子仕¶
而慕君則見日而思長安出仕而思親則見雲飛而思¶
親舍索居而思朋友則見明月而思故人見弟友愛一¶
<pb:KR4d0504_SBCK_006-10a>¶
日而逺别則聴夜雨而思同氣近代眉山蘇長公送弟¶
子由之官有夜雨何時聴蕭瑟之句後世弟昆之在宦¶
逰者徃徃諷詠而致思焉安成大姓周君士䏻生以遺¶
腹其兄士弘亦六周星而孤㓜同艱貞今也競爽皆以¶
儒弁服綵明時士弘今龍南縣大夫士䏻今南豐州幕¶
官子叔量又辟為公府&KR0122;一門宦業鼎盛而南北相望¶
道逺時時追懐少年之况味真有蘇公之𫠦深思者乃¶
作堂扵家扁曰聴雨以志毣毣焉先是士弘有樓曰歸¶
雲余甞記之至是叔量致尊公之辭請記斯堂以文嗟¶
夫君也親也弟兄也朋友也人之扵綱常一也日也雲¶
也月也雨也人之扵見聞一也其感扵外而動于中有¶
<pb:KR4d0504_SBCK_006-10b>¶
淺深焉此士君子之𫠦存異乎常人者也雨注扵霤其¶
聲鞺鞈滴扵階其聲淅𤁋馳扵竹松其聲屑窣春而聴¶
之有發生之意兄弟之和氣怡愉以之秋而聴之有寂¶
静之容兄弟之神凝慮逺以之所以然者豈有外至哉¶
予同母兄弟五人今皆黄髪之&KR0369;予晚迫召命力疾而¶
至京師因叔量之請盖諗知聴雨之状而䏻述以言者¶
焉遂以是記¶
　　　霞外菴記¶
宇宙間雲霞雨露同一氣也而有别焉雲隂霞陽雨露¶
生物為隂中之陽霜雪反是以䏻肅物也今夫朝霞雨¶
徴陽亢盛&KR0085;以變隂隂則雨矣暮霞日徴隂隂猶不&KR0085;¶
<pb:KR4d0504_SBCK_006-11a>¶
以勝陽詰朝其出日乎道家有大霞之號即純陽之異¶
名也是故其珮曰飛霞陽精騰上佩之可歩景矣其食¶
曰飱霞陽氣充實食之可却粒矣道士亟取扵霞盖如¶
是與夀昌觀周&KR0098;中錬師作菴名曰霞外謁余文記之¶
因與論隂陽之妙且慨夫田野作勞之人朝夕而&KR0049;雲¶
霞詎知隂陽之理有如是㢤若&KR0098;中之謂外意其別有¶
超然之識離於二氣之表者斯則方内之士何&KR0085;以知¶
之¶
　　　永思菴記¶
永思菴者安成王君宜逺廬其親之墓而作者也宜逺¶
之先君子是為梅邉先生梅邊初入太學㝷丁外艱自¶
<pb:KR4d0504_SBCK_006-11b>¶
以不得與大人永訣終其身不願仕奉大夫人至孝三¶
十年不&KR0520;大夫人亡廬墓者三年孝感昭著宜逺天性¶
純篤才氣超邁&KR0013;先生身教世以孝行聞鄊里先生疾¶
晝夜扶持衣不觧帶者二年先生殁慟至嘔血㡬絶乃¶
蘇既塟結草如繭&KR0230;䖏墓左哀至悲泣苫草為腐風雪¶
&KR0600;虎不避久之母命再三乃歸服闋猶不食醯醬&KR0188;果¶
今宰木巳拱言及其父哀如&KR0004;䘮毎食稍甘必遣人馳¶
奉墓𫠦歸乃就食里人表其阡曰白華𫠦居曰永思然¶
皆非宜逺意也其友劉君省吾来京師具言永思菴之¶
𫠦始謁余記之予之在京師也四方之士来謁為其父¶
兄求記其樓居齋室者盖多若永思菴者則友人懼其¶
<pb:KR4d0504_SBCK_006-12a>¶
行之無聞扵世而記之者也孟子言五十而慕者扵舜¶
見之曠千百世而見一五十慕親之人至終身之慕猶¶
推而知之則孝子之永思不既難乎梅邉扵先君渤海¶
侯爲同舍而又同甲有通家之好感良友之誼記不得¶
辤宜逺名留孫弟初逺名夀孫孚逺名敏孫来逺名州¶
孫學行皆䏻肖其父兄云¶
　　　臨溪亭記¶
安成李君鼎翁好賢而篤義里大夫士樂其善而親其¶
賢而鼎翁又䏻同其物外之樂固自樂之存諸中者沛¶
乎其有餘裕也家居枕溪水上作亭並溪以醉翁滁亭¶
記語名亭書来暨圖属予記余少年有山水癖壮乃爲¶
<pb:KR4d0504_SBCK_006-12b>¶
禄仕今老矣未䏻去壮之累而時有少之趣聞客談幽¶
居之勝恨不欣然舍已而&KR0025;之况見吾𪔂翁之圖乎何¶
時與臨溪分坐俯闞清流毛髪可鑒潜鱗㳺泳不避人¶
影清風舒徐漪漣回旋悟溪之有文也霜瀬激湍石齒¶
玉雪喜溪之䏻聲也摇琴而歌曰溪之水深且清&KR0006;我¶
濯我纓溪之水清且深&KR0006;我濯我心纓有塵&KR0006;尚可心¶
有累&KR0006;溪將無以澣我外潔静&KR0006;中明娟我與溪&KR0006;各¶
全其天¶
　歐公為此文時余扈&KR0025;上都歸則公巳謝疾去明年¶
　十月鼎翁之予本禹求予書歐公年未六十欲分臨¶
　溪之樂予垂七十而書此可愧矣掲傒斯識¶
<pb:KR4d0504_SBCK_006-13a>¶
　　　竹西亭記¶
安成郡南劉君定宇强仕之年蔚有雅操即𫠦居西偏¶
闢圃作亭圃有林竹内翰掲公因名其亭曰竹西㝎宇¶
又因以為號聞予至其里中遣子仲炯謁予為斯堂記¶
因思昔人之名宫室徃徃指實而已爾或識其耳目之¶
𫠦接或識其時序之所遇或識其面𫝑之𫠦居魯之壇¶
曰杏齊之宫曰雪東觀曰東南門曰南比比皆是後世¶
務加美名古意泯矣善㢤掲公之名亭亭在竹西㩀實¶
而巳爾且詩六義興多扵比記竹西亭𩔖曰主人清&KR0113;¶
盖取諸竹主人踈直亦竹是取竹與主人雖或不辭譬¶
如燕相得韓相書言舉賢治國治則治矣如本指何衛¶
<pb:KR4d0504_SBCK_006-13b>¶
淇澳之詩固羙武王其言菉竹不過興爾𫠦謂猗猗青¶
青果何預扵瑟僴赫喧者乎&KR0003;詩者不以淇澳菉竹爲¶
比吾記定宇竹西求詳扵竹殆不可也定宇盛年進懐¶
用世之志則有幹蠱之子可任以事務退爲山林之趣¶
則有嘉遯之地可怡其性情斯則作亭之意不可不記¶
也是爲竹西亭記¶
　　　其樂亭記¶
宜春士駱秉&KR0530;名其燕憇之亭曰其樂吾兄南翁嘗舘¶
榖扵其家以秉&KR0530;之意来求文記之子謂昔之君子扵¶
其蔵&KR0113;㳺息之𫠦有𫠦懲則名有𫠦慕則名惟有𫠦得¶
以名斯志喜也其樂云者孔子以稱顔子者也近代周¶
<pb:KR4d0504_SBCK_006-14a>¶
茂叔教程伯淳兄弟㝷仲尼顔子樂䖏𫠦樂何事聖賢¶
言樂率皆引而不發欲使學者自有𫠦得爾未得而㝷¶
必有其方也巳得而居必有其䖏也樂不可以言喻而¶
可以學求䖏不可以力到而可以學致故非學無以知¶
方非得無以知䖏秉&KR0530;&KR0025;事扵斯久矣今以著名其亭¶
&KR0025;可知矣乎予謁告来歸亦思&KR0025;容名教之樂何時徑¶
造其樂之亭從主人同其樂之䖏也¶
<pb:KR4d0504_SBCK_006-14b>¶
¶
圭齋文集&KR0195;之六終¶
<pb:KR4d0504_SBCK_006-15a>¶
