# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.351197
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0206-007圭齋文集-卷第七.
<pb:KR4d0504_SBCK_007-1a>¶
圭齋文集卷之七　宗孫銘鏞編集¶
　　　　　　　　　　　　安成後學劉釪校正¶
　　序¶
　　　防里歐陽氏族譜序¶
歐陽氏之初望出兩郡千乗中絶今存者皆渤海裔也¶
其譜牒視他姓氏宜為易考又自唐以後譜學乆廢我¶
文忠公最先倡之其譜牒視他姓氏宜為先備今或不¶
&KR0014;然則以子孫衆多轉徙不常也吾家自趙宋淳熈丁¶
酉髙祖八府君自防里遷瀏之馬渡曽大父宜軒先生¶
自馬渡遷長沙大父澹軒先生及先太常渤海伯復居¶
于瀏聞八府君在時間&KR0010;一至防里由曽大父而下仕¶
<pb:KR4d0504_SBCK_007-1b>¶
學四方至者盖鮮獨幸我族属不可鄙夷而得叙其世¶
次焉頃予在朝防里族兄竒翁先生遣姪勞予京師去¶
年謁告南歸又勞予于家且囑叙其譜焉余方約爲譜¶
亭之行當得備詢而悉載之未㡬予環之使至是以不¶
果来也因念吾宗之盛儒者又多譜或不一致貽先正¶
巽齋公之恨然以予今日之事觀之又何恨乎昔人耶¶
雖然族譜之作&KR0005;以重倫紀厚風俗使其子孫知源委¶
之&KR0001;自&KR0085;矣必求如唐人之譜學自受姓以来皆有可¶
考則固有難者矣無已則用吾文忠公之法姑叙防里¶
之近者焉則庶乎其可訪求也譜&KR0335;予&KR0001;半載迨&KR0005;北¶
行乃叙而歸之竒翁以俟他日¶
<pb:KR4d0504_SBCK_007-2a>¶
　　　彭氏族譜序¶
分宜彭氏其先東漢長平侯宣居淮陽傳九世至北齊¶
陳留王樂居安㝎又八世唐禮部侍郎景直居瀛州子¶
搆雲避天寳之難遷江右傳四世為安㝎王玗居廬&KR0092;¶
玗兄弟五人為太尉者四子十一人人皆檢校大傳大¶
保六曹尚書諸鎮刺史孫二十七人相繼登進士第為¶
顯宦五世孫嗣慶復遷分宜縣南之珠溪今珠溪族甚¶
盛或&KR0046;于林麓或顯于王門卓犖豪傑世不乏人或明¶
經而&KR0113;進士之業者殆不可量予甞讀彭氏家傳王雄¶
㩀一方士馬精銳&KR0070;與淮陽爭衡湖南馬楚為之請于¶
後唐錫爵崇貴迹其材智英毅豈下五季諸雄㢤惟&KR0014;¶
<pb:KR4d0504_SBCK_007-2b>¶
自䖏冲抑不竊位號故其子孫衆多美譽不墜此殆鬼¶
神之福謙者歟傳又言王亨年九十有八繼學不衰子¶
弟&KR0025;授二戴禮及春秋者千餘人非有絶人之資不至¶
是也抑彭氏世有聞人爵為侯王長平侯以文學陳留¶
王以武功安㝎王資兼文武繼自今為子孫榘矱先訓¶
箕裘先業文武以應國家之需則是顯融者豈有既㢤¶
珠溪之彭吾防里之歐陽族望相同婚&KR0666;相繼故叙是¶
譜不辭¶
　　　白石周氏族譜序¶
六朝以来家有譜系之學又有譜系之書隋經籍志載¶
天下郡國族譜若干卷吉州譜八卷洪都&KR0061;州稱是江¶
<pb:KR4d0504_SBCK_007-3a>¶
右諸郡詳他郡也唐世此學此書盛行五季淆亂四方¶
割據馬&KR0907;在湖南獨&KR0014;&KR0127;徭薄賦又招納賢者故中州¶
名家士多歸之後以希聲兄弟争國士稍稍散去今觀¶
廬&KR0092;周氏族譜言其先世避地江淮丁馬氏&KR0333;復徙金¶
陵盖唐末自中州依馬氏及亂而遷此亦當時之一族¶
也但譜云江淮當作江湖殷境土未甞及淮考之馬氏¶
失國既乆南唐始亡周氏府君羡仕唐至僕射理宜然¶
也由僕射迄今冠盖不絶屢遷而不替則周氏之徳其¶
盛可知矣孫名師韓者有志扵譜乆備録而刻之猶子¶
諒以刻本至京眡余求志其帙夫譜學廢譜書亡巳乆¶
余何幸見古道扵周氏然余甞以杜君卿作通典詩譜¶
<pb:KR4d0504_SBCK_007-3b>¶
書具存而杜不紀録為可恨今則無&KR0001;於購矣適承&KR0217;¶
&KR0113;經世大典偶見周譜因附著予感扵斯且志吾廬陵¶
之人尊尚氏族其来甚逺也¶
　　　後林周氏譜序¶
廬&KR0092;周叔量以其族譜謁余序其端予序南北大姓多¶
矣求其自受姓以来世系不絶厯厯然可考者鮮盖由¶
世變相承或斷續扵南北六朝之離合或散逸扵五季¶
列國之紛爭徃徃而是也唯代有聞人出而振起之及¶
有卓識之士當世變之来善擇地以䖏則族可至不絶¶
譜可至不&KR0549;也予觀周氏始遷周原迨漢之爵徹侯者¶
有其人又降而為魏慱士厯晋至北周為長安之周甚¶
<pb:KR4d0504_SBCK_007-4a>¶
盛渉陏至唐中葉府君璟顯融于時至四世威遭世有¶
難避地金陵五世矩事南唐為御史晚愛廬&KR0092;山水之¶
秀可居遂依郡公楊竦而家焉即今之西昌宋&KR0004;有曰¶
史舘學士有曰光禄僕射皆傑然表扵其族淳化而下¶
宦業日盛朝廷賜其所居里曰爵譽六世倩又嘉安成¶
泉石之勝曰後林而徙居之内附後子孫亦&KR0014;輯其前¶
聞由是詩書之澤與爵譽相輝暎盖九世于兹矣叔量¶
受知當揆&KR0013;選為公府&KR0122;㑹有特㫖省&KR0279;通用南北士¶
遂應令首為御史&KR0279;&KR0122;遷&KR0279;照磨進中書檢校官因思¶
近代名公卿有自以先世或閾扵偏方不&KR0023;有聲扵中¶
國及貴徙居中州頗為士論&KR0001;少今觀叔量之際遇則¶
<pb:KR4d0504_SBCK_007-4b>¶
為子孫相攸唯當以山水風俗之美若地里之僻左自¶
當遇大同之世推一世之公也雖然居者種徳以芘其¶
後行者畜學以發其身亢宗之道在是而已爾叔量名¶
浩學行偉然時譽歸之後林周氏之復盛其昉扵斯乎¶
　　　廬&KR0092;中州劉氏族譜序¶
前代藝文志載郡縣氏族書甚多士君子若唐路氏宋¶
吕氏明譜牒之學學者亦不乏人近世氏族書散失士¶
扵譜學無聞中州故家屢更兵燹仕者投牒天官曽大¶
父大父或犯其諱其族譜可知矣江南内附多不煩干¶
戈承平既乆冠盖之族幸遭明時&KR0386;濡深仁徃徃治其¶
家譜不知者以為一家之私事知者則以昇平之氣象¶
<pb:KR4d0504_SBCK_007-5a>¶
可觀扵此至正壬午十月余訪族就醫扵宜陽道經南¶
泉與中州劉君西巖及宗海㑹于山中出其&KR0001;&KR0113;族譜¶
眎余徵余叙其事廬陵劉氏之顯者獨多扵郡中州族¶
自廣平来始祖紹聞府君傳至今厯十有七世詩禮相¶
仍簮紱相踵試閱其編支分&KR0128;别昭然在目西巖宗海¶
二君之用心可謂勤矣予族宜陽而家瀏居間屢欲訪¶
族而阻疾聞族有善醫徃即之中途見劉氏族譜私&KR0060;¶
自喜知吾族之必可訪疾巳者㡬半故因其請而樂叙¶
其帙端紹聞歸宋積官運使其子有與金陵李氏姻戚¶
者盖大姓也其詳見王城山先生及宗海自叙云¶
　　　國朝名臣事略序¶
<pb:KR4d0504_SBCK_007-5b>¶
應奉翰林文字趙郡蘇伯&KR0113;年弱冠即有志著書初爲¶
胄子時科目未行舘下士諅言詞章講誦既有餘暇月¶
筆札又富君獨愽取中朝鉅公文集而日録之凡有元¶
臣世卿墓表家傳徃徃見諸編帙中及夫閑居紀録師¶
友誦&KR0003;扵國&KR0004;以来文獻有&KR0085;徵者彚而稡之始䟽其¶
人若干屬以其事中更校讐&KR0808;去而導存抉&KR0046;而蒐逸¶
乆而成書命曰國朝名臣事略他日余與伯&KR0113;同預史¶
屬&KR0025;借讀之作而歎曰壮㢤元之有國也無競由人乎¶
若太師魯國淮安河南楚諸王公之勲伐中書令丞相¶
耶律楊史之噐業宋啇姚張之謀猷保㝎藁城東平鞏¶
昌之方畧二主楊徐之詞章劉李賈趙之政事興元順¶
<pb:KR4d0504_SBCK_007-6a>¶
徳之有古良相風㢘恒山康軍國之有士君子操其他¶
&KR0279;府忠藎之臣帷幄文武之士内之樞機外之藩朝班¶
班可紀也太保少師三太史天人之學&KR0092;川容城名節¶
之特異代豈多見㢤至扵司徒文正公尊主疪民之術¶
&KR0001;謂九京可作我則随武子乎乾坤如許大人才當輩¶
出伯&KR0113;是編未渠央也姑志余&KR0001;見如是云¶
　　　廬陵鐂氏通鑑綱目書法後序¶
昔司馬文正公變紀傳為編年作資治通鑑朱文公稍¶
變其法且寓&KR0001;去取焉是謂綱目讀是書者夫人以為¶
春秋三傳之遺意也夷攷文公生平於易詩書禮或自¶
傳註或寓門人皆有成書獨春秋缺焉至胡氏傳又&KR0616;¶
<pb:KR4d0504_SBCK_007-6b>¶
&KR0616;信未之確然則綱目何為而作耶盖甞求之春秋者¶
魯史舊文&KR0003;者謂直書其事羙惡自見初未甞拘拘扵¶
義例者愚盖不敢必以其言為非也若司馬公則志存¶
鑒戒巳見扵著書之名而予奪權衡時有&KR0001;憾文公患¶
之故有是作焉&KR0004;意固有間矣書王宗周天下是時有¶
與周同稱號者乎黜魏帝漢有&KR0003;也乾侯之公在是也¶
房陵之帝王乎帝乎故知是書扵春秋&KR0001;以異之跡則¶
知&KR0001;以同之㫖矣推二大節引而申之書法斷不誣矣¶
近時儒者疑為文公未脫藁之書或疑為門人之作皆¶
未究&KR0001;以作綱目之志云爾廬&KR0092;鐂先生研覃於是三¶
十餘載比辭而覈研推事以求度綱舉目張如指諸掌¶
<pb:KR4d0504_SBCK_007-7a>¶
曰通鑑綱目書法亶其嚴乎余&KR0025;友人鄂省宰属馮君¶
子羽得而讀之三復歎之曰春秋微公榖啖趙諸&KR0003;猶¶
可綱目微鐂氏書誠不可也何時歸青原故鄊願即先¶
生一二而&KR0045;&KR0192;之姑志余&KR0003;于帙末¶
　　　忠史序¶
忠者盡己之名也天以事物當然之理賦扵人人盡其¶
所當然者而無憾焉是之謂忠今語人曰臣事君以忠¶
與忠恕之忠同則莫不駭然以為非而實然也或曰臣¶
盡臣道扵君忠矣子盡子道扵父何獨曰孝乎曰不然¶
也禮記&KR0001;謂内盡扵已而外順扵道忠臣以事其君孝¶
子以事其親其本一也此即吾&KR0003;也然則上盡其&KR0001;當¶
<pb:KR4d0504_SBCK_007-7b>¶
然扵其下其名曰何曰盡有不敢不勉之義上下之間¶
必有别也故盡之對為推即恕矣程子甞謂忠恕一也¶
事上之道莫若忠使下之道莫若恕後儒疑之未喻此¶
也人生而静動與物接即有盡已推己二者出乎其間¶
識者知其然固無一息而非吾效忠之時也是道也所¶
以事君所以事天詩曰昊天曰明及爾出王昊天曰旦¶
及爾㳺&KR0283;亶其嚴乎番易楊玄翁有見扵此矣大父通¶
守左軒先生當宋季官守以正直聞臨難以死節著玄¶
翁慨慕先志作忠史十餘年成書扵是上下&KR0070;千年臣¶
子大義粲然畢具微而一言一行苟無愧扵盡已者悉¶
録之又微而裔夷小邦婦人女子之操不遺也又極而¶
<pb:KR4d0504_SBCK_007-8a>¶
心跡形似之間皆有以覈其實是非瞭然不繆扵古人¶
何其至公而當也嗚呼自忠之&KR0003;不明士大夫平居無¶
&KR0386;養省察之功蒞事無鞠躬盡瘁之志立朝無直言極¶
諌之風至扵臨難死節&KR0014;保其必然也耶嗚呼宇宙間¶
此道明即天地變化草木蕃不明即天地閉塞賢人&KR0046;¶
甚可畏也余爲國子&KR0054;士時職當校獻書既表章之猶¶
恐玄翁著書之志未白也故述忠&KR0003;扵斯嗚呼是書果¶
行扵世也夫書之幸也夫世之幸也夫¶
　　　虗&KR0284;集序¶
古人之詩&KR0013;之絃歌其入人之深猶有待扵聲今人之¶
詩簡牘而已或一字之工一言之妙真&KR0014;使人心存而¶
<pb:KR4d0504_SBCK_007-8b>¶
不忘以是徃徃知音扵千里之外㑹心扵百世之下求¶
其&KR0001;以然而莫知孰使然非天乎愚讀秀江縣春洲詩¶
清曠簡逺擬古精到有韋栁風而自名其集曰虗&KR0284;嗟¶
乎&KR0602;者吾知其為匏筩者吾知其為管今吾與春洲神¶
交&KR0256;漠扵不識不知之鄊讀其詩愛其人吾不自知吾¶
為何心此盖南郭子綦之&KR0001;為隠几者耶抑又聞逹人¶
之詩猶治世之音人未逹世&KR0005;治有識者察焉天地間¶
有無相推虗實相感聲之妙萬物者其在乎此孫君勉¶
乎㢤吾有以知君矣題而歸其詩¶
　　　至正條格序¶
至元四年戊寅三月二十六日中書省臣言大元通制¶
<pb:KR4d0504_SBCK_007-9a>¶
為書纉集扵延祐之乙卯頒行扵至治之癸未距今二¶
十餘年朝廷續降詔條法司續議格例&KR0010;月既乆簡牘¶
滋繁因革靡常前後衡决有司無所質正徃復稽留奸¶
吏舞文&KR0279;臣屢以為言請擇老成&KR0132;舊文學法理之臣¶
重新刪㝎為宜上乃&KR0217;中書專官典治其事遴選樞府¶
憲&KR0279;大宗正翰林集賢等官明章程習典故者遍閱故¶
府所蔵新舊條格&KR0462;議而圜聴之參酌比校増損去存¶
務當其可書成為制詔百有五十條格千有七百斷例¶
千五十有九至正五年冬十一月十有四日右丞相阿¶
魯圖左丞相别里怯不花平章政事鐵穆爾逹識鞏&KR0114;¶
班納麟伯顔右丞相搠思監叅知政事朶兒職班等入¶
<pb:KR4d0504_SBCK_007-9b>¶
奏請賜其名曰至正條格上曰可既而群臣復議曰制¶
詔國之典常尊而閣之禮也昔者周官正月之吉始和¶
大宰而下各以政教治刑之法懸之象魏挾日而歛之¶
示不敢褻也條格斷例有司奉行之事也甫刑云明啓¶
刑書胥占其&KR0001;&KR0025;来逺矣我元以忠質治天下寛厚得¶
民心簡易㝎國政臨事制宜晋叔向&KR0001;謂古人議事以¶
制之意斯謂得之請以制詔三本一置宣文閣以備聖¶
覽一留中書蔵國史院條格斷例申命鋟梓示萬方上¶
是其議扵是属玄叙其首篇玄乃拜手稽首揚言曰人¶
君制法奉天而行臣知事君即知事天敬君敬天敢不¶
敬法書曰天命有徳五服五章㢤天討有罪五刑五用¶
<pb:KR4d0504_SBCK_007-10a>¶
㢤易曰雷電噬嗑先王以明罰勑法又曰雷電皆至豐¶
君子以折獄致刑二卦之象為電為雷所以明天威也¶
繼自今司平之官執法之士當官蒞政有徴是書母瀆¶
國憲母干天常刑期無刑實自此始亦曰懋敬之㢤¶
　　　奕序¶
古者人生入小學比及弱冠而禮樂射御書&KR0070;六㙯之¶
事巳徧習矣他日因射之餘意為投壷且寓禮焉因&KR0070;¶
之意為奕且寓智焉其初皆&KR0085;以養其良心而合乎張¶
弛之道者也投壷之&KR0003;見禮記奕之說孔孟甞及之世¶
傳堯以丹朱以智教之以奕雖未必然然奕有算法存¶
焉&KR0085;以導智容有是也今小學之教乆廢而二事以為¶
<pb:KR4d0504_SBCK_007-10b>¶
&KR0458;精之者徃徃名世焉廬陵嚴徳甫善奕&KR0004;集奕法為¶
書晏文可故家子也乃以家藏諸譜又増益之奉禮青¶
城楊君以書来為之求叙&KR0005;鋟諸梓以廣其傳予性狷¶
且拙以賤力學乏暇扵琴扵奕皆懵然每為大夫士所¶
哂楊君之請愧不䏻言奕之幽眇以荅之姑叙其&KR0001;知¶
者如是¶
　　　考古臆&KR0003;序¶
昔誠齋先生觧易取史事以證爻辭安成李廷傑上書¶
取史事以言時務皆&KR0014;極事變而盡物情非特&KR0085;以垂¶
来世之戒推而行之有&KR0085;以救當時之弊然非學博而¶
義明焉䏻援㩀如是之精覈論訂如是之詳切耶舉子¶
<pb:KR4d0504_SBCK_007-11a>¶
學䇿套扵燈窓求籠簟主司之問立志已在扵進取為¶
論何恠扵迂踈廷傑此作志在祛時蠹而起民瘼豈切¶
切為功名計耶宜其剴直而無諱明白而可行也閑中¶
閱此知山林中有識時之俊憂世之士如廷傑者第未¶
用爾用則扵斯民豈無&KR0001;禆益乎¶
　　　鈐岡續忘序¶
郡縣之圖志何為而作也國有賢守令猶家有賢子孫¶
守令保圖志以治分地子孫保關券以治分業&KR0014;治其¶
所有即為賢矣因田野之有㝎界也而考其有汚莱者¶
乎因户口之有㝎&KR0070;也而考其有流亡者乎因賦役之¶
有定制也考其在公者有湮沒乎在私者有暴横乎因¶
<pb:KR4d0504_SBCK_007-11b>¶
士習之有舊俗也考其有可匡直而振徳者乎有可濯¶
磨而作新者乎治之而無倦則田野可闢户口可增賦¶
役可均風化可以日美人林可以日盛矣然則圖志可¶
一日而&KR0028;乎分宜有縣起宋雍熈至南渡嘉㝎間謝令¶
謀作縣志㝷復不果淳祐黄尉始克成之混一以来更¶
六十有七載浚儀趙侯尚之為尹百廢具舉乃作鈐岡¶
新志以續前編書成適予叙族至邑南之防里侯以予¶
扵是邦寔多桑梓之誼以序見属辤不&KR0023;則願以昔人¶
治官如家之責告夫求芻扵吾邑者庶知前人作圖志¶
之意非徒以廣紀載備考訂而已&KR0005;以為勤政之一大¶
&KR0135;也推本作者之意黽勉述者之事吾邑吾民其多幸¶
<pb:KR4d0504_SBCK_007-12a>¶
矣乎¶
　　　風雅&KR0011;編序¶
風雅之道先王治天下一要務也風即風以動之之風¶
雅即雅烏之雅以其身&KR0014;動物也本扵邦國播扵樂府¶
薦扵郊廟以考風俗以觀世道尚矣然惟其聲不必惟¶
其辭故有聲而無辭者有之無聲而有辭者無有也孔¶
子論韶舞本惟其聲武王所遭遇與舜不同世儒因其¶
不同而優劣之未必聖人意也周衰風雅道熄既而聲¶
音之學寖廢無已而求言辭之間則後世詩為近盖其¶
志氣之盛衰意&KR0208;之高下音節之淳漓扵風俗世道猶¶
有可考者是以君子有取也&KR0061;君懋昭作風雅&KR0011;編介¶
<pb:KR4d0504_SBCK_007-12b>¶
予宗姪貞為之求序見其凡例强人意甚多以世代次¶
序此得詩譜遺法起四言至樂府止五言七言絶句論¶
建精詳去取簡當他日書成扵風雅豈小&KR0024;㢤余甞典¶
司太常又甞出為觀風使者留意兹事而弗克遂偉㢤¶
&KR0061;君是編其為我趣成之¶
　　　潛溪後集序¶
經筵檢討鄭君濤以金華宋濂先生&KR0001;著文集徵予序¶
予為之言曰三代而下文章唯西亰為盛逮及東都其¶
氣寖衰至李唐復盛盛極又衰宋有天下百年始漸復¶
于古南渡以還為士者以&KR0025;焉無根之學而荒思扵科¶
試間有稍自振拔者亦多誕幻卑冗不&KR0085;以名家其衰¶
<pb:KR4d0504_SBCK_007-13a>¶
又益甚矣我元龍興以渾厚之氣變之而至文生焉中¶
統至元之文龎以蔚元貞大徳之文暢而&KR0254;至大延祐¶
之文麗而貞秦定天曆之文贍以雄&KR0386;育既夕日富月¶
繁上而日星之昭晣下而山川之流峙皆歸諸粲然之¶
文意&KR0005;超宋唐而至西京矣宋君雖近出其天分至髙¶
極天下之書無不盡讀大江以南最號傅學者也以其¶
所藴大肆厥辭其氣韻沉䧺如淮隂出師百戰百勝志¶
不少懾其神思飄逸如列子御風翩然褰舉不沾塵土¶
其辭調爾雅如殷鼎周彛龍紋漫㓕古意獨存其態度¶
多變如晴躋終南衆皺前陳應接不暇非才具衆長識¶
邁千古安能與扵斯雜扵古人篇章中盖甚難辨唯真¶
<pb:KR4d0504_SBCK_007-13b>¶
知文者始信予言之弗謬予在翰林也乆海内之文無¶
不得寓目焉求如宋君何其鮮也苟置之承明奉常之¶
署使掌制作豈不能黼黻一代乎先民有言曰知言聖¶
賢之能事立言學問之極功不學知言不能明理不學¶
立言不能成文有若宋君其殆理明而文成者歟因書¶
以為序宋君字景濂濂其名也嘗著人物記二卷余為¶
序之鄭君謂其可擬五代史記亦公論云¶
　　　易問辯¶
易之為書上通神明之藴下該事物之理以變易為用¶
以㑹通為方其初立名起義如是其為&KR0003;宜無窮焉漢¶
以來易專門師多於五經而其疑&KR0057;多千有餘年未有¶
<pb:KR4d0504_SBCK_007-14a>¶
紀極族子貞歴考諸家之異同質正先儒之論議&KR0004;名¶
易疑後改曰問辯凡三十卷用功精深可尚也吾宗巽¶
齋先生為曽大父冀郡公作經訓堂記言歐陽氏經學¶
司馬氏史學由三代而下伐有其人盖六經甫出孔氏¶
之壁歐陽氏即以八世博士世其學其來豈一日哉司¶
馬氏史學至宋君實復振歐陽氏經學我六一公易有¶
童子問詩有本義凡宋儒以通經學古為髙寔公倡之¶
故余見貞是編喜吾歐陽氏經學亹亹其不絶乎抑是¶
編豈獨便&KR0163;屋之習山林窮經皓首之士見之未必無¶
&KR0135;我之歎也貞為我勉成之¶
　　　鈐南道士歐陽賔實詩集序¶
<pb:KR4d0504_SBCK_007-14b>¶
嘗有客論詩言古今僧之能詩者甚多道之能詩者絶¶
少予曰軒轅彌明柰何客曰或以爲崆峒道士鄒訢&KR0011;¶
也余曰嵇叔夜陳子昻李太白爲詩識者謂其辭有飄¶
颻凌雲之氣盖道家者流之餘風焉道士學之其爲詩¶
何以加吾宗歐陽賔實&KR0009;興老子法他日以所作詩帙¶
遂來求序於余余讀之愛其清緻而有體其間幽間之¶
容冲抑之氣又有因詩而足以知其人者以是知嚮之¶
論詩之言之未信也雖然余扵賔實猶有甚可喜者焉¶
近日龍翔首座海東淖以能詩深爲蜀郡虞先生所賞¶
識亦歐陽氏也今賔實詩聲日起豈非吾宗多文人秀¶
士寓跡方外&KR0057;能以所學知名四方歟東淖白水族賔¶
<pb:KR4d0504_SBCK_007-15a>¶
實防里族云¶
　　　梅邉先生吾汶藁序¶
論人行事枚舉而稱之者其善為可&KR0070;論人文章舉一¶
以蔽之者其善為不可勝&KR0070;也廬&KR0092;梅邉先生與先君¶
渤海侯為大學存心齋同舎咸淳甲戌随路混&KR0024;入學¶
又同生淳祐之壬子先君甞稱其才噐卓犖有徃&KR0530;風¶
運改世遷篤志稽古蘄為文章以見志予恨未及一識¶
他日&KR0025;其門人鐂君省吾得吾汶藁讀之至生祭文丞¶
相文作而嘆曰嗚呼王鼎翁宇宙竒士也士之趣人以¶
自裁者惟朱雲扵其師蕭望之然望之特一身計耳鼎¶
翁之為言為天下萬世之為人臣者計也嗚呼雄㦲盖¶
<pb:KR4d0504_SBCK_007-15b>¶
嘗論之斯文者宇宙之元氣也幸而治平措諸事業則¶
為典謨為雅頌不幸而反是則為春秋為變風雅為離¶
騷然正人心扶世教之功難見扵治平無事之時而屹¶
然可仗扵流離顛沛之日然後知斯文之所繫如是其¶
重歟詩曰徳輶如毛民鮮克舉之我儀圖之惟仲山甫¶
舉之愛莫&KR0135;之夫天人維持之際惟是心耳何其深厚¶
悠長之味溢出言表耶文武之澤在人其未泯歟鼎翁¶
是篇與是詩辭氣雖若不同實相表裏愚故表而出之¶
他詩文竒氣壮節&KR0011;是¶
　　　環山詩藁序¶
前年與族弟齊吾同客京華暇日相聚齊吾口誦近作¶
<pb:KR4d0504_SBCK_007-16a>¶
予傾聴移日旅懷為之豁然今年予謁告還家復相遇¶
扵瀏東之沙江出詩藁示予佳句疊見私&KR0060;自喜吾宗¶
之多文人也齊吾盛年子長之逰方壮涉厯日逺覩記¶
日廣吟詠日富大編巨帙當自此始老兄退䖏&KR0373;畒凉¶
竹簟之風曝茅&KR0585;之日思草池之句得新集讀之亦&KR0085;¶
以怡暮景矣三復玩味題而歸其帙¶
<pb:KR4d0504_SBCK_007-16b>¶
¶
圭齋文集&KR0195;之七終¶
