# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.394404
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0206-008圭齋文集-卷第八.
<pb:KR4d0504_SBCK_008-1a>¶
圭齋文集卷之八　宗孫銘鏞編集¶
　　　　　　　　　　　　安成後學劉釨校正¶
　　序¶
　　　玊振詩序¶
安成鐂君玊振示予以舊詩藁佳句疊見而名其集曰¶
進&KR0113;余見而歎曰異乎鐂君之名斯集也夫進&KR0113;之扵¶
詩岐而為二也乆矣殊不知詩固一技技進於道莫驗¶
於詩&KR0113;辭立誠詩非&KR0113;辭之要乎胡五峯見朱文公萬¶
古青山只麽青之句改賦之曰山中出雲雨大虗一洗¶
塵埃山更好文公之學専務體用其教學者亦然豈必¶
五峯而以此詩發之也如是則知詩為進&KR0113;之助豈小¶
<pb:KR4d0504_SBCK_008-1b>¶
&KR0024;也㢤玊振諸體詩&KR0014;為麗則不渉輕儇求去陳腐不¶
至峭刻吾又將扵詩而得其人焉¶
　　　梅南詩序¶
詩得扵性情者為上得之扵學問者次之不期工者為¶
工求工而得工者次之離騷不及三百篇漢魏六朝不¶
及離騷唐人不及漢魏六朝宋人不及唐人皆此之以¶
而習詩者不察也髙安儒者曰易君南友恬愉清白之¶
士也富貴利逹不動扵其中㳺行江湖以得句為樂故¶
其為樂府為諸體詩徃徃出扵性情之𫠦感觸咸臻其¶
妙然其學問亦&KR0085;以副之二者雖未&KR0014;㝎其優劣而集¶
中之詩偉然固佳作也京師近年詩體一變而趨古奎¶
<pb:KR4d0504_SBCK_008-2a>¶
章虞先生實為諸賢倡南友&KR0025;虞公逰昔人云既見異¶
人當見異書吾有以知其詩日進而未巳也¶
　　　李宏謨詩序¶
宋訖科舉廢士多學詩而前五十年𫠦傳士大夫詩多¶
未脫時文故習聖元科詔頒士亦未甞廢詩學而詩皆¶
趨扵雅正舊謂舉子詩易似時文正未然也安成李宏¶
謨彚所作詩以求序讀之終篇語多清新逈出時文舊¶
窠誠可尚也抑國朝取士之文先尚雅與不知舊習浮¶
靡故他𫠦作亦然與抑亦治世之音流布樂府自是始¶
與因序以志予喜¶
　　　李希&KR0003;詩序¶
<pb:KR4d0504_SBCK_008-2b>¶
予訪族安成多見佳士又多見佳作將歸得秀才李希¶
&KR0003;山中小藁玩之㡬不&KR0014;去手盖作詩甚難多作不可¶
少作亦不可多作易强少作易艱二者皆不得佳句非¶
句不&KR0014;佳興乏佳耳境趣之生如不欲詩而不&KR0014;不詩¶
古今絶唱率由是得也希&KR0003;此藁開卷第一首襍賦有¶
我欲近自然物物由天成以是求句何患無佳句也予¶
兹行喜見佳士佳句之多雖未見希&KR0003;已見其人於詩¶
何時當握手與共論詩之㫖¶
　　　鐂執中詩序¶
鳴臯集者安成劉君執中集其所作之詩之編也集成¶
属予序其端予見其集中樂府精深諸體詩壮麗間&KR0408;¶
<pb:KR4d0504_SBCK_008-3a>¶
信能以詩鳴者今人徃徃因人已然之窮逹而求之扵¶
詩謂逹者之詩&KR0025;容而有餘窮者之詩戚促而不&KR0085;殊¶
不知豫之爲卦逸樂而有餘者也鳴不當則㐫謙之爲¶
卦卑下如不&KR0085;也鳴而當則吉何有扵窮逹乎執中之¶
鳴㩀其境趣之實發乎性情之真吾見其鳴之昌也中¶
孚鶴鳴子和我爵爾縻之象上下感應同出一誠耳異¶
時執中以詩鳴而名實相賔一鳴而聞于野再鳴而聞¶
于天何患九皋之逺乎執中號後梅吉士之老成者云¶
　　　蕭同可詩序¶
詩自漢魏以下莫盛扵唐宋東都南渡名家可&KR0070;而可¶
恨者亦多金人䟽越跌宕之音自謂吳人萎靡然㮣之¶
<pb:KR4d0504_SBCK_008-3b>¶
大雅鈞未為得也至元間山林遺老閒暇抒思之詠一¶
二搢紳大夫以其和平之氣弄翰自娱扵是著論源委¶
益陋舊尚近時學者扵詩無作則已作則五言必歸黄¶
&KR0004;歌行樂府七言蘄至盛唐雖才趣髙下造語不同而¶
向時二家𫠦守矩矱則有不施用扵今者矣是雖辭章¶
一變世道固可觀矣廬𨹧蕭君同可集𫠦作詩成巨編¶
属予序之予甞及同可論詩矣凢而晚宋氣格之近卑¶
曲江製作之傷巧同可禁&KR0085;而不渉是境也矧夫馳騖¶
南北之餘&KR0259;燕代之雄傑賭亰&KR0692;之美富亦既囊括神¶
竒而用之宜其詩日造夫髙逺而未艾也雖然人之榮¶
遇往往扵是占之同可其自此升矣夫¶
<pb:KR4d0504_SBCK_008-4a>¶
　　　羅舜羙詩序¶
江西詩在宋東都時宗黄太史號江西詩𣲖然不皆江¶
西人也南渡後楊廷秀好為新體詩學者亦宗之雖楊¶
宗少扵黄然詩亦小變宋末湏溪劉㑹孟出扵廬𨹧適¶
科目廢士子専意學詩㑹孟㸃校諸家甚精而自作多¶
竒崛衆翕然宗之扵是詩又一變矣我元延祐以来彌¶
文日盛京師諸名公咸宗魏晋唐一去金宋季世之弊¶
而趍扵雅正詩丕變而近扵古江西士之京師者其詩¶
亦盡棄其舊習焉廬𨹧羅舜羙以詩一帙属予題其端¶
讀之佳句疊出詩不輕儇則日進扵雅不鍥薄則日造¶
扵正詩雅且正治世之音也太平之符也鄭箋言詩可¶
<pb:KR4d0504_SBCK_008-4b>¶
以觀治道之盛衰豈不信㢤楚與呉之詩不列國風而¶
近世江表詩甚多他日寘諸樂府者矣¶
　　　月樓上人詩序¶
余頃得月樓上人投摯五言長律一首思致清醇氣格¶
深安知其為䏻詩者及觀全集大篇短章亹亹佳作然¶
則唐之九僧不専羙扵前矣士大夫非無䏻賦之才進¶
有嘆老嗟卑之心退有啼飢號寒之累其不爾又有懐¶
禄固寵之思憂䜛畏譏之慮昏濁其神志凋落其精華¶
求其嗜欲淺而天機深與山間林下之髙士角一日之¶
長則亦難矣是宜上人之精扵詩也大息而題其帙端¶
　　　鄭以道文集序¶
<pb:KR4d0504_SBCK_008-5a>¶
徃年鄭君以道為廣右憲史請于部使者以一檄諭徭¶
人&KR0070;千出降列郡征戍一日而撤其民歡忻鼓舞沴氣¶
頓息使者由是論功進爵後使者至復質徃事知功由¶
一檄謂以道曰兩江岑黄拒命兵乆不觧始以舉措弗¶
當貽畔至今若復馳一檄紵其抑欝之氣示以禍福之¶
機蠻亦人耳烏得不&KR0025;使者又&KR0003;命以道立草檄文遣¶
辯士馳入岑黄洞中二䝤得檄感泣曰今日下情得上¶
逹矣乃問草檄者誰斯人得吾逺人情實如見肺肝請¶
悔罪納土各遣子弟奉貢既逹朝廷矜之為之賞賚有¶
差後使者又以是峻遷扵是言者謂賞不及以道不可¶
代陳其勞天官為减一資厯而已余為大司成以道調¶
<pb:KR4d0504_SBCK_008-5b>¶
官京師欲見其檄得其古文&KR0070;篇甚佳而檄終不以自¶
暴後自粤中見&KR0009;近制徃徃可愛今過宜陽必道司讞¶
府中㫝以行餘全集見其大小詩文雜著等作如師中¶
丈人指撝集㝎士卒禀令退就行伍無不整娖又如瞽¶
矇眡瞭逓其䏻堂上堂下之樂各得其正何其&KR0014;官也¶
世間不善遣文如不觧事人作事位置失次令人悶悶¶
以道諸作一一令人意强宜其&KR0014;官也夫以道𫠦至著¶
稱㢘幹在宜春淑慝分明民有郛郭可謂賢矣三復詠¶
嘆叙而題諸¶
　　　劉桂隠先生文集序¶
廬𨹧劉桂𨼆先生以文集&KR0009;余京師余為之言曰士生¶
<pb:KR4d0504_SBCK_008-6a>¶
&KR0070;千載後言性命道徳如面質古人言成敗是非如目¶
擊古人其間命意措辭則欲求古人之所未道而又欲¶
不背馳古人其事可謂難矣或曰難可但已乎曰不然¶
有一㝎之法而蔑一㝎之用者聖人之扵䂓矩也有無¶
窮之言而懐無窮之巧者造物之扵文章也是故巧&KR0014;¶
為文章不䏻為規矩偭故常而為規矩者狂之扵巧者¶
也法䏻為䂓矩而不䏻為文章守故常而為文章者狷¶
之扵法者也今余讀劉先生之文温柔敦厚歐也明辯¶
閎雋蘇也至論其妙&KR0004;豈相師也㢤又豈不相師也㢤¶
或曰妙可聞乎曰妙可意悟耳試&KR0025;鐂先生求之盖有¶
不可得以言傳者矣而况余乎雖然余𫠦謂䂓矩蔑一¶
<pb:KR4d0504_SBCK_008-6b>¶
一㝎之用文章懐無窮之巧者庶乎近之劉先生文傳¶
世可必尤長扵詩詩五言古體短章尤佳因書以為之¶
序¶
　　　族兄南翁文集序¶
族兄南翁過余瀏上示予以文藁讀其文㢘静而深醇¶
是四辭者昔人甞以稱人之有徳者矣今予以稱兄之¶
文必有𫠦見也兄抱道自&KR0085;無求于時故形諸外者亦¶
有徳之言乎吾江右文章名四方也乆矣以吾六一公¶
倡為古也&KR0060;恠近年江右士為文間使四方學者讀之¶
&KR0186;愕相視曰歐鄊之文乃險勁峭厲如此何不舒徐和¶
易以宗吾六一公乎盖甞究其源焉吾鄊山水竒崛士¶
<pb:KR4d0504_SBCK_008-7a>¶
多&KR0018;英氣然不免尚人之心&KR0085;為累焉耳夫文上者載¶
道其次記事其次逹焉烏以尚人為㢤歐陽公生平扵¶
平心兩字用力甚多晚始有得前軰論讀書之法亦曰¶
平心㝎氣人䏻平其心文有不近道者乎兄文㢘則不¶
誇静則不躁深則不膚醇則不靡尚願羽翼吾歐陽公¶
之學以模楷後進之士將見江右之文章粹然為四方¶
師表矣¶
　　　贈李敏求序¶
昔者聖人之教學者不貴資質尚學問徃徃引已以喻¶
人故甞曰我非生而知之者好古敏以求之者也今世¶
學者率以為聖人謙辭殊不知問禮問官八太廟之問¶
<pb:KR4d0504_SBCK_008-7b>¶
孜孜焉實用其力又非特禮樂名物古今事變為然其¶
曰吾嘗終日不食終夜不&KR0397;以思無益不如學也學何¶
事乎禮義而已矣斯言豈吾欺也廬陵朋川李氏唐西¶
平王之後也族多文人有字敏求者屢以詩義貢于有¶
司聞余至安成族中介予族姪用賔以来見愧無以益¶
也因即其字為序以贈之敏求將去復問曰敏何先曰¶
君子欲訥扵言而敏扵行吾江鄊&KR0014;訥言者恒少子敏¶
扵内請自訥扵外始¶
　　　送虞徳&KR0113;序¶
天暦二年夏洪省馹使虞君徳&KR0113;護送公賦来京師冬¶
十月竣事復乗傳歸縉紳士夫賦詩以餞授余以首簡¶
<pb:KR4d0504_SBCK_008-8a>¶
焉嚮余以諸生幸𫉬侍徳&KR0113;之先君子蜀郡公扵長沙¶
今以文翰属吏又幸𫉬&KR0025;其仲氏奎章閣學士于朝寔¶
有世契誼不得辤夫君子之&KR0025;王事國爾忘家義也故¶
天倫之樂與夫人爵之貴二者之&KR0127;重雖較然易知然¶
求其合并亦人世之𫠦難而造物之𫠦靳也奎章公&KR0013;¶
天子眷遇待問宻勿其雅尚髙致固未甞食息不志扵¶
江湖之上思&KR0025;諸昆扵山水之間以暢其平生逹觀之¶
懷而𫝑有不可䏻公亦豈得直情而徑行㢤徳&KR0113;乃&KR0014;¶
因王事之便以勞仲氏扵&KR0070;千里之外其樂之叵量此¶
非可以言喻而増秩之華錫予之寵又適合并扵斯時¶
可謂盛矣夫奎章公辯色入直日未入三刻始退就舍¶
<pb:KR4d0504_SBCK_008-8b>¶
然如司馬君實時其寒燠&KR0967;飽扵其兄蚤暮不&KR0520;也今¶
翩然以南意其出郭而送别登髙而望行遥見夫烏帽¶
出沒扵黄塵之郊此境此况昔人之見扵歌詩者豈非¶
若為今日賦者耶倌人趣行祖道有作請以是為序¶
　　　送鐂文廷之清江録事序¶
安成士登第自鐂文廷始調清江録事得視牧守縣大¶
夫為親民長官自重宜矣其行歐陽玄重告之曰周官¶
司市掌市之治教政刑量度禁令今之録事治城市関¶
廂大畧相同而古今之制則不侔矣古者都邑如井田¶
畫為九區前二區為君之宫之廟社之㕔治後一區為¶
市左右三區為民居市别為四門日出而啓惟民得入¶
<pb:KR4d0504_SBCK_008-9a>¶
焉盖二畒半在邑之農也其餘大夫七凡有爵禄者入¶
市有罰𫠦謂出一幙一帟一　一帷之𩔖是也内而天¶
子之都外而諸侯之國同一法其君過市則有刑者赦¶
𫠦以别尊卑也古法簡古俗淳惡&KR0349;而抑末尚爾今夫¶
録事𫠦治則市人居民出入同其門綜理同其官而况¶
百族之寓公四方之㳺士官府之府史胥徒兵戎之㳺¶
徼以逮卜祝老釋之流又下而百技工巧駔儈&KR0018;販奴¶
客倡優淆䖏而&KR0462;由之如是而望其布治教平政刑一¶
其量度禁令如古司市法不既難矣乎雖然儒者將為¶
政必使沈猶氏不敢朝飲其羊公慎氏出其妻慎潰氏¶
踰境而徙此亦其有道者乎或聞玄之言而𥬇之曰迂¶
<pb:KR4d0504_SBCK_008-9b>¶
儒者欲驅市人而讀周公之法欲進録事而行孔子之¶
政其可駴也特甚嗟夫文廷儒者也進士也玄語儒者¶
語市人㢤¶
　　　送翰林應奉李一初南歸序¶
國家有科舉以来凡七科二十有一年第一甲寘三人¶
三人者皆賜進士及第自元統初元之癸酉&KR0010;始南士¶
居第二人而膺是寵者自雲陽李君一初始以第二人¶
南士初登第入官即得供奉天子詞林預典制誥&KR0113;史¶
事又自一初始是皆儒者之𫠦難遇也故衆人之言曰¶
天以斯文之澤鍾扵一初者何其厚耶余之言則曰儒¶
者積學發身可㡬其或然也一&KR0004;四親髙年居此重慶¶
<pb:KR4d0504_SBCK_008-10a>¶
而榮遇若此然後知天之以斯文之澤厚吾一初者又¶
何其至也夫世之人有子若孫莫不願之賢賢莫不願¶
之成至扵希有之遇可必扵天耶雖然一&KR0004;得&KR0692;内&KR0024;¶
而需次再期將使之居則致庭闈之歡出則盡郷里之¶
情退而休焉又得以繹其𫠦舊聞増其所新習廣其所¶
積博其𫠦施異時登進王朝將以究其𫠦學扵其𫠦事¶
是豈獨為四親之榮而已㢤此固吾鄊之人吾黨之士¶
喜稱樂道以致其&KR0134;相之辭者也¶
　　　送鐂仲宣歸隠東山序¶
予甲寅乙卯間與計偕至京師時安成鐂仲宣為尚方¶
大醫&KR0070;&KR0013;㤙寵奏之&KR0186;効𫉬金繒之賜又甞奉命乗傳¶
<pb:KR4d0504_SBCK_008-10b>¶
至扵大漠療疾藩邸有竒功受厚賞扵是服飾鞍馬皆¶
華好如素富貴人第見其&KR0018;氣岸不詭随又好摭難經¶
索問糿眇辯詰同列以故同列徃徃病之後是三十年¶
再㑹仲宣扵輦下顔色蒼古而議論不衰䄂中出東陽¶
詩&KR0195;謁予贈言且予謂東陽者吾鄊之山名也山有林¶
泉之勝吾雖居此將及三紀而逺引之志未甞一日不¶
在此山也先生盍為識之予復仲宣曰漢東方朔言馬¶
門可避豈必深山之中蒿廬之下予愛朔言大似有理¶
士君子渉世以跡不以心故䏻無累扵斯世朔譏猾倣¶
睨䖏公卿間無所避忌雖待公車彼山林士孰䏻尚之¶
㦲仲宣躍然曰吾榮吾東陽歸有日矣聞先生言其&KR0014;¶
<pb:KR4d0504_SBCK_008-11a>¶
以留乎請書以為贈¶
　　　送鐂仲賔歸安成詩序¶
老病侵㝷蚤引年命車先向里門懸獻方謾有求文客¶
市藥應無買賦錢顧我燕毛慚晚進感君鴻寳試家傳¶
青原舊友如相問雪夜時乗訪戴船¶
延祐乙夘予&KR0004;擢第國醫鐂仲宣訪余旅邸時醫道甚¶
行方&KR0013;㤙寵但見論議辯&KR0003;予&KR1025;無少貸心恐其不見¶
客扵同列也泰㝎丙寅余召入朝詢其近况衆醫曰仲¶
宣謁告歸矣至正甲申余以總裁三史之命晚&KR0010;復入¶
詞林中仲宣亦至自南中比&KR0004;&KR0161;髮蒼白而不少衰後¶
軰亦嚴憚之未㡬&KR0025;余求東山序浩然有歸𨼆之志公¶
<pb:KR4d0504_SBCK_008-11b>¶
卿貴人偶有難巳之病衆醫相視縮手思吾仲宣而不¶
可得矣去冬予以病告老歸瀏上客有薦劉君仲賓為¶
予診候問之仲宣乃伯氏也其取藥服之無疑知其世¶
醫為可托既𫉬其效尤敬其為人仲賔身居市肆而無¶
啇賈計利之心口誦醫書而有儒者救世之志是可尚¶
也&KR0010;莫别予還安成且求予詩詩不&KR0085;以盡予托交之¶
意又係以叙云¶
　　　送伍成均南歸序¶
昔子路言志聖門願車馬衣輕裘與朋友共敝之而無¶
憾他日夫子称子路衣敝緼&KR0129;與衣狐狢者立而&KR0014;不¶
以貧富動乎其中誦詩之不忮不求以美之二事正相¶
<pb:KR4d0504_SBCK_008-12a>¶
表裏子路之𫠦志即夫子之𫠦稱也今世布衣之士好¶
以惡衣羸服傲視簮紱徃徃援子路以為依㩀殊不知¶
子路所言車馬輕裘則其平生服御未甞不至扵華且¶
好也惟己之華好猶思與人共之雖敝無憾則人之華¶
好在此無羨在彼無媢非𫠦謂不忮不求者乎自世以¶
科目取士士子得失之相形有大扵衣敝緼&KR0129;與衣狐¶
狢者矣安成伍成均&KR0108;起世科之後領薦扵鄊試預貢¶
于春官而以額溢小却乃䏻泊然不以得失入扵其心¶
是可嘉也矣嗟乎成均今日之偶失利不以人遺已為¶
憂他日而遂得雋其思與人同其樂也必矣故以子路¶
之言志亞扵曽㸃之浴沂者告之且使其駸駸扵聖賢¶
<pb:KR4d0504_SBCK_008-12b>¶
之事當自此始也¶
　　　慶鐂一山八十序¶
廬𨹧鐂公一山先生明年八十鄊俗扵其&KR0004;度之日豫¶
致耄耋之慶子松州判官省吾適留京師將謁朝之縉¶
紳士為歌詩歸以娱其親謁予為之序余謂省吾曰水¶
陸之竒南比之産𥸅豆之珎脆筐篚之麗宻咸萃輦下¶
君幸至扵斯思𫠦以為尊公夀者捨彼而&KR0145;此何歟省¶
吾曰不然吾聞君子致其愛敬扵親飬志為大口體次¶
焉君何責我以口體之奉乎且口體固不廢也親志之¶
所樂為之子者豈不知其𫠦在乎此吾之𫠦以有請扵¶
縉紳士也余謝前言戯君耳雖然當廣君之意以告同¶
<pb:KR4d0504_SBCK_008-13a>¶
志昔者衛武公年九十有五猶諷其大夫官師日誦雅¶
以相告戒夫衛公固以是為進徳之助然而音節之和¶
有以宣其湮欎聲文之美有以導其愉恱衛生延年之¶
道其有以加扵是乎詩曰為此春酒以介眉夀介之為¶
言助也介必有祝頌之辭辭意而已矧歌詩者又有益¶
扵壽乎願以是為作者之倡云¶
<pb:KR4d0504_SBCK_008-13b>¶
¶
圭齋文集&KR0195;之八終¶
