# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.495743
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0206-010圭齋文集-卷第十.
<pb:KR4d0504_SBCK_010-1a>¶
圭齋文集卷之十¶
　　墓碑銘¶
　　　元故中奉大夫江南諸道行御史&KR0279;侍御史劉¶
　　　公墓碑銘¶
至元元年冬十月江南行臺侍御史鐂公未引年拜䟽¶
致事歸長沙二年夏四月丁酉薨于私第是年冬十二¶
月以治命𦵏湘西嶽麓山之原湖南憲使汝南梁公遺¶
既志其蔵諸孤奉行實来瀏以墓表属扵契家廬𨹧歐¶
陽玄請文志諸石按公諱宗&KR0003;字傳之世成都華陽人¶
大父宋末甞為茶陽軍使因家隣境之攸輿㓜侍祖父¶
<pb:KR4d0504_SBCK_010-1b>¶
逺宦嶺外既孤適遭宋亡克自𣗳立&KR0025;鄊先生趙公抃¶
學于宜春年十二三䏻屬文有才諝踰弱冠以薦&KR0024;廣¶
西憲史再辟湖南貢南&KR0279;察院史&KR0010;滿調衡州録事判¶
官中書刑部辟職官史皆未赴臺除廣西憲司照磨選¶
充南臺&KR0122;改湖東憲司照磨仍留&KR0122;南臺擢海北憲司¶
經厯遷河南憲司經厯拜南臺&KR0101;察御史轉河南江浙¶
兩行省貟外&KR0048;江浙未赴改南臺都事入爲中書右司¶
都事拜内臺監察御史將進&KR0279;都事力辭出爲山南浙¶
西兩道肅政㢘訪副使復&KR0013;選爲臺都事俄出爲淮東¶
道肅政㢘訪使陞廣西道肅政㢘訪使移江東道肅政¶
㢘訪使召拜刑部尚書㝷㱕休于家起爲江南諸道行¶
<pb:KR4d0504_SBCK_010-2a>¶
御史&KR0279;治書侍御史陞侍御史積階中奉大夫公敭厯¶
&KR0279;省諏咨四方出䖏偉節䂓橅古人&KR0004;&KR0122;桂臬訪故父¶
旅殯行諸蒼梧即投檄辭㱕以申情事孝節著聞見器¶
諸老厥後宦業浸盛受知文皇主畫中&KR0279;上所親擢侍¶
燕内廷&KR0161;髪盡白或謂公老上曰𫝊之在南臺已然此¶
正老成可用之日也公&KR0013;眷遇知無不言進退有度縉¶
紬則之移疾告歸上弗䏻强廣右之命公去&KR0335;之疾愈¶
治行益用見信及以秋官召還文皇賔天遭時多艱大¶
獄屢起語連宗親公公正不撓刑無濫施事㝎勇退論¶
公生平忠孝大畧扵此㮣見𫠦至蒞政詳明用法矜恕¶
挺囚藤梧㓂黄亰夫脅愚民為亂有司坐首&KR0025;皆死公¶
<pb:KR4d0504_SBCK_010-2b>¶
誅渠魁四人餘四十二人免家属論徙遼陽肇州公謂¶
驅炎墟之民居沍寒地名為减死實寘死地請㽞嶺南¶
屯田全者六百餘口讞獄閩淛言海㓂&KR0004;皆王民身䧟¶
惡地無由自新宜許以貰罪復業後用其言盗皆為農¶
河决大梁城門不開公按視得髙陵撤相國寺朝元宫¶
水為橋百餘丈道民循城顛行薪米不絶比屋乃炊河¶
决小黄村陳顥千里皆沒公督有司盡力犍閉河復故¶
道流離日還淮東大饑勸分維&KR0045;一日得楮幣十五萬¶
八千八百餘緡𫠦賑以戸㑹三十一萬三百有畸以口¶
計一百一十四萬一千八十故公政聲發軔海嶠振于¶
河淮由平反恤災之功居多至扵吏䏻則在中書右司¶
<pb:KR4d0504_SBCK_010-3a>¶
兩月&KR0122;属心服其竄正吏牘運筆如飛造次之間辭理¶
俱暢在刑曹半年滯事悉决乃㝎遇革刑制七十六欵¶
頒示天下無復質疑公䖏寮寀退然一儒未甞少自衒¶
襮獨善善惡惡無𫠦避覬在河南時薦前憲使韓&KR0025;益¶
行省郎中納麟等二十七人為刑臺御史薦浙西憲使¶
許思敬户部尚書康里囬河南行省貟外郎胡&KR0212;等五¶
十五人乞召還敢諫御史李謙亨成珪扵竄𫠦乞叙用¶
故&KR0279;臣益陵真中丞苗侍御等八人扵家劾前中書左¶
丞黨附權臣暴歛為虐劾河南行省叅政徃括田江西¶
横歛府縣激變為廣右掌政&KR0014;制僉憲不敢為苛為南¶
臺幙賔力斥中丞繩下之酷為荆憲黜賍吏三百九十¶
<pb:KR4d0504_SBCK_010-3b>¶
八員汴蒙古都萬户畜巨&KR0729;納豕肝肺芻人腹中習&KR0729;¶
咥人軍士忤已&KR0186;嗾殺之公正其罪江𨹧豪僧謀人获¶
園誣以殺三僧焚之置三豕心燼中為驗公辨其詐抵¶
僧罪釋無辜二十一人湖廣辨章征徭恇怯公奏罷之¶
古縣戍將㩀校宮毁宣聖像公㝎罰錮之海南其劾閩¶
憲聲跡兩使者望風觧印嘗不就江西行省辟&KR0122;時相¶
為之慚色自居下僚比至要塗論事英發徃徃洞識治¶
體至大中陳革弊防姦戢貪除暴等十事又言六品以¶
下封妻不及父母非人子志後封贈倐罷又力請復之¶
延祐中請置東宫弘文舘選端人為宫教愽士講六經¶
以輔儲徳又請除迯户粮置迤北㳂河倉儲節&KR0279;中罰¶
<pb:KR4d0504_SBCK_010-4a>¶
布之用以助賑濟榷古今錢幣之制以便小民至順中¶
言盗駝馬牛羊罪當為等差百官名在罪籍不宜普該¶
㤙澤或至再叙侍文皇清燕宻上封事其目曰明人倫¶
序宗族命賢相慎殺戮義&KR0145;仁守保全功臣貶酒&KR0692;色¶
親忠逺佞儒臣進讀宜講帝王之道勿事浮靡罪人妻¶
孥分賜臣下宜别宗親以存上下之分皆稱上㫖凢𫠦¶
建明咸以著為令&KR0137;遇布政&KR0186;在議中其恵利乆逺若¶
築堤海康闢田萬頃以徕海外耕民海北民鬻食塩又¶
輸塩丁錢公奏弛其征文皇居潜瓊筦以是知公疾革¶
猶索紙筆作遺表欲有所陳未成而薨年六十有九曽¶
祖鑑宋宣教郎祖景髙宋韶州通判贈嘉議大夫禮部¶
<pb:KR4d0504_SBCK_010-4b>¶
尚書上䡖車都尉追封彭城郡侯父重坤贈中奉大夫¶
四川等䖏行中書省叅知政事護軍追封彭城郡公娶¶
毛氏繼娶王氏皆先公卒並追封彭城郡夫人再娶張¶
氏三子長孝友承事郎岳州路經厯公未寝疾奉命展¶
省先塋聞訃得疾後公六十一日卒次孝敬登仕郎永¶
州路知事辟湖廣省&KR0122;史次孝恭廣西道宣尉司照磨¶
女五長適江西郷貢進士張仁偉次適伯顔次適&KR0114;徳¶
生次&KR0408;孟坤珎次適歐陽忠皆士族孫男四好禮好義¶
好信苟児孫女三觀音奴觀奴永安奴公博學強記淹¶
貫經史以禮部公號雪界因號雪峰以志蜀土有奏議¶
詩文若千卷傳于世早&KR0025;𣵠郡盧公䖏道學詩擅名古¶
<pb:KR4d0504_SBCK_010-5a>¶
體盧公憲湖南甞語人曰鐂&KR0122;傳之天資髙邁他日綱¶
維風憲必斯人也及公爲&KR0279;端衆咸以爲知人玄先君¶
子内翰公扵鐂公契友玄辱知尤深在胄監時嘗遣子¶
孝恭受業舘下誼不得辭乃叙而銘之辭曰温温劉公¶
如玉不瑕臨事决義蹇蹇法家以儒發身以學施政措¶
爲治才著爲辤令惓惓告君懇懇許國粤有風紀我扶¶
我植自厥筮仕&KR0108;由承&KR0122;迄其懸車終始司憲入也獻¶
替出也咨詢官之準人&KR0022;之藎臣文皇知公字而不名¶
雖閔勞勩實仗老成上飲公醇公疾弗勝有殽有核賜¶
以豆登丹頰白&KR0161;拜起給扶尚竭心智載陳謀謨秋官¶
予環迁出綴衣有執國柄赫赫作威公職司平獨立無¶
<pb:KR4d0504_SBCK_010-5b>¶
悚止辟不滛展也仁勇&KR0114;居長沙謝事建鄴輕舟来㱕¶
賦詠盈篋胡不百年爲國&KR0433;龜明禋召&KR0025;疑事就諮蒲¶
輪未臻榆沈斯作𦵏以公輴率履無怍子孫詵詵世&KR0013;¶
徳馨節恵有典眡此貞銘¶
　　　元贈&KR0025;仕郎&KR0123;安路&KR0123;水州判官周君潜心墓¶
　　　碑銘¶
安成周君潜心卒之五十九年以子貴有䘏典扵朝將¶
録其副以告墓次其孫絢奉其宗人南瑞𫠦状行来京¶
師謁銘扵予維周氏姬姓厯秦渉漢&KR0004;至三國兩晉多¶
名臣載史傳唐季有諱璟亦有聞當時其四世孫威避¶
難遷金𨹧威子矩仕南唐至御史壻楊竦爲吉州刺史¶
<pb:KR4d0504_SBCK_010-6a>¶
矩至吉因家焉二子長翰次羡羡登宋建隆間第積官¶
光禄大夫卒贈僕射又遷属邑之西昌其族蕃&KR0283;科第¶
相望部使者號其里曰爵譽羡子廷訓仕至供奉廷訓¶
子昭為江𨹧令卒贈殿中丞有五子次子大理評事中¶
師生䖍化少府夀之夀之子倩遷安成之後林里又四¶
世為潭州通判士貴士貴子人望人望子&KR0071;祖是為周¶
君之父君諱晞顔&KR0004;字景顔後字潜心自童丱噐如成¶
人年十有六䘮父内保家訓外親良師友&KR0108;自𣗳立稍¶
長脫去拘攣識趣軒朗舉措不擾才力恢恢至元丙子¶
江南初内附官府易置世務方&KR0907;故宋吏胥挾文為姦¶
里無頼又為囊槖善良重&KR0085;而立君以孤遺出應門户¶
<pb:KR4d0504_SBCK_010-6b>¶
機警辨恵果决有謀既&KR0085;自彊又&KR0014;為姻族鄊井捍禦¶
外侮衆皆𠋣之為安兄志伊蚤世君撫其孤不趐已子¶
先業粗給君善經理遂至贏餘推其𫠦有&KR0186;濟貧乏惟¶
浮靡虗誕之士雖&KR0070;干請秋毫不可得居鄊善善惡惡¶
予敓不偏訴訟有未之有司而先質正扵君省陳義秉¶
法而劈析之咸得肯綮嚚俗為息江西行省郎中杜仲¶
寛聞君之賢方薦君進用俄抱病歸未㡬卒于家年裁¶
三十有三初娶王氏先三年䘚再娶觀溪劉氏五年而¶
君䘚初鐂氏之祖母亦蚤寡以貞節聞辛勤教子後皆¶
擢科湖南轉運司帳管斗則劉氏諸父南康主簿玫則¶
其父也鐂氏在閨門時習聞劉母懿範故&KR0014;守節自誓¶
<pb:KR4d0504_SBCK_010-7a>¶
又&KR0014;以教子為先務次子遺腹𫠦生日抱之泣行道聞¶
而衰之君柩乆在菆不𦵏人問之曰吾婦人安曉𦵏書¶
俟吾兒長自卜其地且朱亡人守此柩日夕與俱猶同¶
返窀穸也遣子就學&KR0010;時&KR0025;師之禮無&KR0692;否則質簮珥¶
以繼二子感激孝養俻至學殖日勤今皆成立長毅用¶
憲司試為瑞金縣儒學教諭陞吉安路學正借注廣州¶
新㑹縣藥徑砦廵撿辟廣東元帥府令史&KR0025;元帥平循¶
潮二州㓂有功遷桂陽路捴管府知事有政績湖南憲¶
課其最甞平反死囚二人及去官為立生祠厯兩考進¶
階&KR0025;仕郎贑州録事次恒以儒推擇為臨江贑兩路&KR0122;¶
&KR0010;滿為上猶縣典史毅仕至七品君得贈官其配亦追¶
<pb:KR4d0504_SBCK_010-7b>¶
封宜人君卒以至元戊子六月十有四日𦵏以大徳庚¶
子十月十有九日墓在州北清化鄊鄴城里鐂氏卒以¶
泰㝎丁卯四月十有九日年二十有七失𫠦天六十有¶
六而終塟以至正辛已十二月十有七日墓在新樂郷¶
之山塘祔姑李氏阡女一人王氏出適進士彭躍龍子¶
務徳孫男四人紘絢浩澄孫女三人曽孫七人君初失¶
父遭時孔艱及其自立渉世又淺而鄊曲之譽流芳無¶
窮殁世之後家有節婦門有孝子克亢厥宗子宦業日¶
盛國家飾慎終追逺之恵方来未涯是宜有銘銘曰行¶
以集義僅施于鄊為善竭力得年不長&KR0070;有乗除分有¶
豐嗇巳播弗穫後人是食趙祚既訖君方弱冠家緒不¶
<pb:KR4d0504_SBCK_010-8a>¶
蠱君植之榦善&KR0018;竒氣不爲俠資救難則勇恤孤則慈¶
視前斯振顧後斯燾年不滿徳君子是悼有婦誓節志¶
不負君有子力學底績于文生也曠遼一命若訒贈恩¶
便蕃子仕方進有源斯委孰禦其沛惇史作銘以訓未¶
艾¶
　　　元贈奉議大夫樞宻院判官驍&KR0016;尉追封浦江¶
　　　縣子鄭府君墓碑銘有序¶
大江之南淛河之東有州婺有縣浦江有旌表家鄭氏¶
九世同㸑朝廷嘉而旌之至是又有贈典告于其家是¶
爲樞判府君由其子深起家爲右丞相大傳府長史階¶
正六品&KR0004;贈國子監丞及深遷宣文閣鍳書愽士階正¶
<pb:KR4d0504_SBCK_010-8b>¶
五品當進贈其親故府君有是命也府君諱銳字景敏¶
其先滎陽人十一世祖曰凝道遷歙凝道子自牗遷睦¶
之淳安自牗之孫淮遷浦江淮樂善好施宋靖康年饑¶
鬻田千餘畒以賑其里人號𫠦居曰仁義里淮之孫曰¶
綺號冲素䖏士事二親盡孝父照忤時貴得罪文以重¶
辟綺上書郡守錢端禮乞代父坐法守為之直其父寃¶
毋張病痺手&KR0085;皆廢三十餘年凢就便液綺必抱持其¶
主家政&KR0010;入絲粟不私鄭氏九世不異財實自綺始綺¶
之玄孫龍㳺丞徳珪青田尉徳璋尤篤友誼怨家以死¶
中璋法當逮維楊珪請于有司以身代璋行竟死逮所¶
珪子文嗣璋子文泰皆克紹一門薪餐食指&KR0070;百如出¶
<pb:KR4d0504_SBCK_010-9a>¶
一身令刺史舉察以聞旌表其門曰義泰二子長銳即¶
府君㓜頴悟日記&KR0070;千言長明春秋事母賈孝竭力以¶
供子職賈病晝夜衣冠以侍湯劑者&KR0070;十日無&KR0520;容其¶
與兄弟䖏表裏始終無間言怡恱見扵顔色甞典義財¶
每自朂曰吾家累世義居至吾之身或墜先訓萬死不¶
&KR0085;以贖媿乃創為式用財纎悉必附日乗月&KR0123;以似家¶
長署而通考之由是鈎檢有法一如官寺䂓可以乆性¶
勤儉任事不憚勞有餘即好施見里之貧約必思有以¶
賑之暇日習詩及小楷殊有思致延祐甲寅&KR0004;科以明¶
經貢扵鄉一試不偶即舍之曰當以付吾後人生以至¶
元己丑之二月二十有七日卒以延祐庚申之十有二¶
<pb:KR4d0504_SBCK_010-9b>¶
月一日夀三十有二聞其訃者咸悼其蚤世明年辛酉¶
三月三日&KR0004;𦵏義烏縣延壽山之原今改本縣靈泉鄊¶
娶楼氏子二人長深次淇深字浚常失𫠦依恃二十餘¶
年&KR0018;笈入京以文行受知前大傅右丞相&KR0013;選為長史¶
推恩及君贈承直郎國子&KR0101;丞樓氏封恭人及深遷宣¶
文閣受經郎再遷鑒書愽士擢吏部貟外郎今除僉江¶
南浙西道肅政㢘訪司事君進樞宻院判官勲驍&KR0016;尉¶
爵浦江縣子階奉議大夫樓氏亦累封浦江縣大君深¶
扵予有斯文之契以福建㢘使貢公師泰所為行状来¶
謁銘辭不𫉬序而銘之銘曰昔在唐虞風俗淳美史稱¶
可封比屋皆是降及𢧐國阡陌既開史稱素封實雄扵¶
<pb:KR4d0504_SBCK_010-10a>¶
財鄭門七世資義不竭使居唐虞在可封列家擬素封¶
惟義發身致有誥命受封惟貞司造孔明無善不報惟¶
樞判君實踐&KR0098;蹈孝親友兄惇族睦隣撙用致豐植弱¶
賑貧義規我守義産我掌有勾有稽有籍有帳學明麟¶
經一試塲屋出抱遺編以授子讀子蔚有文進遇東閣¶
謀禆鼎軸畫主帷幄再遷宫師授業内庭秘閣鍳書講¶
筵譯經乃登要津判銓天臺維君恤典恩寵鼎来進班¶
宥府錫爵蒲璧義門日崇車駟翕赩靈泉新阡遷自烏¶
傷太史勒銘奕葉有光¶
　　　元贈&KR0063;奉翰林文字&KR0025;仕郎安成劉聘君墓碑¶
　　　銘¶
<pb:KR4d0504_SBCK_010-10b>¶
國子助教鐂君文廷既陞于朝當推恩其親天官為之¶
擇舘閣羙名以居之扵是贈其先君子劉公以應奉翰¶
林文字&KR0025;仕郎應奉即唐供奉金人避其主嫌名改今¶
稱國朝因之雖七品階寔北門詞臣惟朝士知名者得¶
以是榮其親文廷將歸燎黄于阡状其先徳謁銘于余¶
余至順庚午校藝南宫文廷余𫠦得士也為國子祭酒¶
又同在胄闈故為之叙而銘之叙曰公諱蒙正字聖功¶
安成漢為縣属長沙國劉氏為長沙㝎王後故家焉公¶
十四世祖曰五䖏士初徙城西湯村晋安復縣也䖏士¶
生唐末五季有善行子其鄊渉宋三百年鐂氏科第相¶
望皆其後人公㓜有宿慧五&KR0010;屬辤八&KR0010;䏻舉子業號¶
<pb:KR4d0504_SBCK_010-11a>¶
曰竒童父甞携之貴人家貴人命以賦援筆立成思致¶
不凡坐客歎服一日父于役公戯母周夫人側適諸父¶
夜課子姓以鄊校賦題燭䟦未就周夫人曰諸兄方苦¶
吟児則戯𠟵何為公俄黙若有𫠦營飡頃曰兒賦就矣¶
索紙筆寫之周夫人命以質諸父諸父為之失色以示¶
諸郎曰若軰徒長大曽不愧是兒明日賦傳誦衆口郷¶
前軰争造門呼出觀之居無㡬世改科廢公年方富才¶
噐卓犖自以用不適時浸不屑為章句習㑹丁外艱撫¶
事増悼終䘮辭周夫人南逰衡湘常悒悒不樂喟然歎¶
曰夫人在菽水之養不可乆違箕裘之業不可乆棄幡¶
然歸故廬盡發先人遺書淹貫六籍馳騁百家旁及盤¶
<pb:KR4d0504_SBCK_010-11b>¶
盂隠奥虞初稗官靡不搜扶已乃大肆力扵文沛然出¶
其有餘沾&KR0013;學者四方&KR0018;笈及門如適工倕長短大小¶
咸中矩矱它匠棄&KR0162;悉就斲削以公&KR0014;誘人知方使厭¶
飫日趍不容柅也性豪舉曠逹先廬故占勝地猾鄰乗¶
公出誘大駔暗㩀䂓為已有諸&KR0025;巽愞不&KR0014;制公還誓¶
必復之駔亦難公奉歸侵疆公𢬵除塓葺招復徙者隣¶
以是嗛公㑹&KR0010;侵鄊田不毛隣攰扵征布以計弛其肩¶
扵公人謂𫝑必返之不則病公曰人憊故求更憊而返¶
之不仁里有貧不䏻輸者毁家以代之由是生計滋削¶
然終不咎隣獨自責曰居不擇隣非智去之龍雲溪上¶
居焉溪上多故人士族樂公之遷遣子弟受業恐後四¶
<pb:KR4d0504_SBCK_010-12a>¶
方勞問繈屬公内給大夫人甘膬之需外&KR0113;諸士友綢¶
繆之好晚况殊適環堵蕭然戸屨常滿興至觴詠賔主¶
盡歡髙談善謔傾倒四座酒酣取古人詩文擊節而歌¶
聲沮金石踈髯古貌臞如列仙睥睨世故無&KR0085;芥其胸¶
次者一日飲傍舍莫歸沾醉就寝丙夜家人聞呻吟起¶
問安公曰吾舊疾痛亘心膂&KR0010;常殆今二十年復作其¶
不瘳乎詰朝更&KR0070;醫皆郤其藥不飲七日忽宵興正&KR0227;¶
而坐召諸子語不及他唯以不得終養大夫人為恨言¶
訖而瞑皇慶壬子十二月二十有九日也年五十有三¶
疾&KR0004;作周夫人已卧病公卒七日周夫人亡明年正月¶
十有一日諸孤用治命奉公柩𦵏于故廬之隂曽大父¶
<pb:KR4d0504_SBCK_010-12b>¶
方勞問繈屬公内給大夫人甘膬之需外&KR0113;諸士友綢¶
繆之好晚况殊適環堵蕭然戸屨常滿興至觴詠賔主¶
盡歡髙談善謔傾倒四座酒酣取古人詩文擊節而歌¶
聲沮金石踈髯古貌臞如列仙睥睨世故無&KR0085;芥其胸¶
次者一日飲傍舍莫歸沾醉就寝丙夜家人聞呻吟起¶
問安公曰吾舊疾痛亘心膂&KR0010;常殆今二十年復作其¶
不瘳乎詰朝更&KR0070;醫皆郤其藥不飲七日忽宵興正&KR0227;¶
而坐召諸子語不及他唯以不得終養大夫人為恨言¶
訖而瞑皇慶壬子十二月二十有九日也年五十有三¶
疾&KR0004;作周夫人已卧病公卒七日周夫人亡明年正月¶
十有一日諸孤用治命奉公柩𦵏于故廬之隂曽大父¶
<pb:KR4d0504_SBCK_010-13a>¶
繼周大父先登父雲鳯皆為鄊名士娶朱氏以子貴封¶
宜人子四人長聞即文廷登第後調臨江録事有善政¶
居成均事稱其禀以善教名次閈次閱次閏皆以經教¶
授女二人長適賀氏次適張氏孫男女十三人公篤扵¶
孝友弟應龍㓜孤妹歸李氏早寡于時饑饉師旅相仍¶
公避難崎嶇徃来百里間撫孤存寡恩極周緻家雖貧¶
𫠦識空乏即觧衣推食無靳居郷曲有譽䖏豪右有道¶
雖不好以氣岸加人而見者自失其&KR0018;挾平生喜讀書¶
過目成誦朋友乩疑随事䟽荅云出某書見某註如腹¶
有笥然為文渾厚條逹不事竒澁下筆&KR0186;&KR0070;千言雄議¶
疊出多禆益世教切中治體人&KR0091;其有大對倫魁之材¶
<pb:KR4d0504_SBCK_010-13b>¶
尤善知人誠偽䇿事成敗横逆無故至前了不為動人¶
驟遇之見其髙世不覊之林未容&KR0186;致親附而明白坦¶
夷雖家人細故不以欺客退而消去鄙吝終身不忘雅¶
不喜浮屠幻妄之&KR0003;聞朋友有佞佛者移書切責郷先¶
生若靜徳王公聖與青山趙公儀可復心崔公君舉養¶
吾劉公將孫皆折軰行友之科詔既下公讀而喜曰吾¶
老復見塲屋寧非天乎㝷至物故齊齋彭公長庚祭以¶
文曰科目方興而伏生死禮樂將用而河汾亡其見重¶
名士如此公號山泉先生有美矉集若干卷學者傳之¶
既沒時人見論事不痛快臨文不强人意輒太息曰安¶
得復見劉山泉先生銘曰公之學碩以多可擢巍科公¶
<pb:KR4d0504_SBCK_010-14a>¶
之詞雅以麗可司帝制有其學不科其擢父懷其璞子¶
獻其㲄有其詞不制其司生背其馳死踐其資其有不¶
居其蓄不祛其逹敷&KR0254;其償寓諸茫茫九亰公莫起矣¶
&KR0937;宗有辤惇史有讄¶
　　　元故徴士叚公禮廷墓碑銘¶
有元徴士叚公禮廷既𦵏之十年其孤徳輔徳文介余¶
故人之子聶孟宣以公之行實謁余請銘其墓道之石¶
予始辭之孟宣請益謹乃述其行而為之銘維叚氏廬¶
陵之龍溪人入唐以来代為顯官有積階至銀青金紫¶
者公諱士龍字雲亨禮廷其號也曽祖仲仁祖文郁父¶
子開字叔茂&KR0197;真逸䖏士始遷長沙城中三世皆有徳¶
<pb:KR4d0504_SBCK_010-14b>¶
之士公本真逸族子宋季段氏有登進士第卒官成都¶
華陽主簿諱文煥者公𫠦生曽祖也以詞賦兩請漕貢¶
進士諱議孫者𫠦生父也内附初世故多艱貢士徃安¶
成依妻家劉氏以居前至元辛已公生劉氏家年九&KR0010;¶
外祖鐂梅窓先生竒其頴悟真逸無後詢之族属求可¶
為後者見公拊之曰吾行四方閱人多矣是児䏻振吾¶
宗者請以為子貢士持不可貢士沒母劉氏辛勤自立¶
教公&KR0025;師受學甚謹又九年真逸申前請彌切乃許以¶
為後時真逸以貲雄于長沙得公幹蠱甚副𫠦願公事¶
真逸及母李氏盡孝遇弟士虎&KR0014;友士虎字文亨本&KR0025;¶
姑之子與公同繼真逸為性剛果公毎濟之以寛内篤¶
<pb:KR4d0504_SBCK_010-15a>¶
㤙愛外極彌縫家務大小咸當其可公之𦔳居多由是¶
家日益&KR0073;又加潤色焉真逸晚&KR0010;優㳺之&KR0208;甚適公𫠦¶
生由文煥而下六䘮未舉公竭力營厝悉如禮同氣四¶
人兄可珍弟可立揭家&KR0025;徒長沙公賙之有方既而夫¶
婦俱亡公殯其二䘮撫其諸孤使之咸有𫠦憑藉女兄¶
適印岡羅氏相距六百里饋問無虚月其他賑貧䘏難¶
施諸外人無少難色每&KR0010;發廪務平其值庚午大侵則¶
損直傾積以濟存活無筭平生讀書一見随了大義有¶
𫠦得&KR0186;加體驗而行當道薦以文學&KR0122;力辭不就家居¶
命僮僕治生一經指畫即不以嬰懐惟與士大夫㳺樂¶
而忘倦蓄古書𦘕暇日把翫清談纚纚不絶城東作三¶
<pb:KR4d0504_SBCK_010-15b>¶
㤙愛外極彌縫家務大小咸當其可公之𦔳居多由是¶
家日益&KR0073;又加潤色焉真逸晚&KR0010;優㳺之&KR0208;甚適公𫠦¶
生由文煥而下六䘮未舉公竭力營厝悉如禮同氣四¶
人兄可珍弟可立揭家&KR0025;徒長沙公賙之有方既而夫¶
婦俱亡公殯其二䘮撫其諸孤使之咸有𫠦憑藉女兄¶
適印岡羅氏相距六百里饋問無虚月其他賑貧䘏難¶
施諸外人無少難色每&KR0010;發廪務平其值庚午大侵則¶
損直傾積以濟存活無筭平生讀書一見随了大義有¶
𫠦得&KR0186;加體驗而行當道薦以文學&KR0122;力辭不就家居¶
命僮僕治生一經指畫即不以嬰懐惟與士大夫㳺樂¶
而忘倦蓄古書𦘕暇日把翫清談纚纚不絶城東作三¶
<pb:KR4d0504_SBCK_010-16a>¶
友亭常領客觴詠&KR0010;癸酉㳺南嶽登祝融夜半望海日¶
超然有&KR0025;方外之志乙亥歸廬𨹧徧&KR0113;先塋之祭退而¶
㑹諸族䣊姻友驩甚是年真逸年九袠歸為真逸夀擊¶
鮮髙㑹遶𦞃奉觴&KR0161;𩬊斑白座客歆羡未㡬真逸病侍¶
病勞勩及卒哀慕過情襄事甫畢公亦感疾逾三旬未¶
瘳一日忽呼二子語之曰民生在勤勤則不匱汝曹勉¶
之越&KR0070;日疾復作瀕殆有僧怪牛素𫠦徃来問之曰究¶
竟若何舉手盡一圏曰平生受用不離乎此子問家事¶
不荅啓手&KR0085;示之翛然而逝後至元二年丙子五月十¶
有二日也三年丁丑十一月庚申塟善化縣龍坑之&KR0335;¶
思嶺公性忠厚喜愠不見顔色訓子弟&KR0014;以身教有質¶
<pb:KR4d0504_SBCK_010-16b>¶
問必中理得年五十有六未弱冠来繼真逸始終㡬四¶
十載父子慈孝如一日中外無㡬㣲間言難矣㢤初娶¶
胡女一人適廣東宣尉副使聶公以道次子孟宣劉氏¶
子一人徳輔李氏子一人徳文皆克肖孫男女各一銘¶
曰人生至難為後扵人其難維何尊尊親親親既區别¶
尊有隆殺君子䖏之先識其大𫠦繼所生置身其間不¶
爽其宜得譽匪囏于嗟禮廷動適厥中扵分則嚴扵情¶
則通&KR0010;踰三紀恩義周浹至誠感孚靡間靡諜墳墓我¶
省譜圖我&KR0113;兩宗訢合二郡綢繆廬陵長沙地壤犬牙¶
段氏蟬聮克昌厥家里稱善人士曰善士生有䖏譽沒¶
蕃胤芷湘江之壖&KR0114;兆&KR0098;&KR0391;魂魄𫠦之咫尺故鄊慶源¶
<pb:KR4d0504_SBCK_010-17a>¶
川増後人其承惇史作銘詒爾雲仍¶
　　　元故隠士更齋先生鐂公墓碑銘有序¶
公諱過字益翁更齋其自號也幼頴悟日記&KR0070;千言稍¶
長受學里中王珏王客故相江公萬里家其弟信豐宰¶
逵父徃来公&KR0025;兩王先生咸稱為畏友又甞侍先君子¶
登巽齋歐陽守道之門由是須溪劉辰翁中齋鄧光薦¶
皆以忘年友之先君子愽雅䏻文湏溪號之曰山中小¶
集古尤偉公論議馳騁墳素軼出旁行敷落躪躒虞初¶
稗官劉氏雖好辨者終不䏻傲公當世務搶攘衣&KR0227;家¶
子弟𩔖巽愞不更事公噐局散朗應對間暇父兄頼之¶
以安至元元貞間境有山盗公承檄扞禦&KR0014;申條教齊¶
<pb:KR4d0504_SBCK_010-17b>¶
一民義里閈帖然間&KR0010;侵&KR0186;殺直以發飢者為饘寒者¶
為衣殣者為棺靡不終恵家居敦叙倫紀姻戚困乏者¶
委曲料理卒使之有業性妤客善謔&KR0010;時燕集酒酣歡¶
洽擊節雅歌四座為悚尤不喜異端然時有佳者亦為¶
之豁逹無忌&KR0004;號一山時慕&KR1355;大夫之賢著號更齋先¶
軰耘廬鐂應登記之諸名士有詩生平&KR0073;有才諝薄扵¶
宦情分憲觀復馬公昭舉行郷飲酒禮公侍先君子座¶
側馬公愛其英爽欲辟以&KR0122;属力辭御史方厓蕭泰登¶
扵公為中表屢勸公仕&KR0186;不荅晚&KR0010;順適丘園容與翰¶
墨嗜古圖𦘕市或千金為知巳持去亦&KR0186;委置家蔵古¶
書甚多皆手自校讎至𫠦著作才既敏贍率易天成旋¶
<pb:KR4d0504_SBCK_010-18a>¶
復散逸他日門客子弟始彚成編甞即先廬之傍改築¶
新宅將以逸老扁其樓曰望雲不敢忘先人也泰㝎丙¶
寅哭其長子慟然時&KR0014;命客自遺自是嬰疾疾革呼孫¶
揆寅語無他及惟誦少𨹧㣲爾人盡非之句翛然而逝¶
生以宋開慶己未前十一月十五日沒以元泰㝎丁夘¶
閏九月二十七日年六十九&KR0010;曽祖&KR0025;龍祖有開宋迪¶
功郎安&KR0123;州烏程縣令父惟憲南軒書院山長皆山翁¶
也娶戴母族以賢婉稱子男二士元士榮士元先公一¶
&KR0010;卒士榮早夭女四人俱適士族男孫三揆寅揆辰揆¶
申皆以儒學應徵辟孤孫揆寅以至順壬申十月二十¶
二日奉公柩𦵏于里之煙竹原事竣属其姻戚易君景¶
<pb:KR4d0504_SBCK_010-18b>¶
升狀公行謁余請表其蔵易余校藝江右時𫠦得進士¶
而余亦素知劉公學行節㮣凛有古風若揆寅之世家¶
學亦士大夫之𫠦願友者故為銘曰民生扵三父師其¶
二倫序有五其一友誼偉矣劉公名父之子𨺚師親友¶
抑又名士三者之懿筮知其賢矧公學行&KR0098;也可傳學¶
以事君行施于政憗不少試斯焉有命命固有之公亦¶
高蹈用不扵時而&KR0244;扵道邁&KR0616;者氣騰踔者辭庶俾来¶
世知公于斯新居奕奕花竹斯薈日月㡬何松栢斾斾¶
有濬其澤由孫及曾太史撰銘悠乆之徴¶
　　　元故𨼆士廬陵劉桂𨼆先生墓碑銘¶
廬陵劉桂隠先生卒𦵏之三年子應麟遣孫珵来京師¶
<pb:KR4d0504_SBCK_010-19a>¶
請其墓銘扵玄值世多故未暇請也又三年遵東海以¶
歸乃致前請謹摭其行状叙而銘之先生諱詵字桂翁¶
號桂𨼆其先清江之翟斜族也翟斜之族自宋公是公¶
非弟兄叔姪以文學聞天下&KR0197;江右三鐂先生之先世¶
有諱滔字禹績者由翟斜徙吉水之南嶺傳六世至彦¶
&KR0155;彦明兩弟昆升留䖏南嶺明分䖏北坑北坑以地居¶
上㳺號上族因號南&KR0656;下族升自&KR0583;舉五子競爽弟四¶
子曰僴字端臣生子少齊字思賢是為先生之髙祖考¶
少齊生子黻字徳卿宋大學内舍&KR0025;誠齋楊文節公㳺¶
子鈴字衡甫受知文丞相號麓隠生子仁榮字雲祥號¶
習静與弟化龍長子元方同領景㝎甲子鄊薦明年俱¶
<pb:KR4d0504_SBCK_010-19b>¶
及進士第雲祥授平陽尉先生平陽第四子也生二&KR0010;¶
失母七&KR0010;失父九&KR0010;宋亡&KR0108;以頴悟之資自𣗳羈孤之¶
中&KR0014;不墜先業又斥大之今之大夫士論先生徳行道¶
藝必推本其先人扵是平陽之聮科雖不𫉬究用扵季¶
代因先生克紹咸稱其有子而鐂氏自翟斜而下益有¶
光焉先生之為徳不為世俗之𫠦摇&KR1987;不為風聲氣習¶
之所淪染卓然以重厚醇雅進與鄒魯士埒而無怍容¶
事諸父及諸昆弟盡恭敬友愛之道先世恒産悉推譲¶
之子姪及門必厚遇以禮伯氏蚤世其子古臣方㓜撫¶
育教誨使有成立古臣䘚又撫其子如古臣夏氏女沒¶
𫠦生角覉未齔教育而婚嫁之如禮晚即南嶺剏始祖¶
<pb:KR4d0504_SBCK_010-20a>¶
祠率族子&KR0010;時𥙊祀以正昭穆之叙居家䖏鄊有古君¶
子風訓學者䏻以師道自立至其爲文根柢六經属饜¶
子史&KR1011;轢百家渟滀演迤資深取宏榘矱哲匠逹于宗¶
工液古融今自執其韛應慮不𫉬靡施弗宜雖未嘗露¶
其儁傑㢘悍踔厲風發之状韞玉在櫝氣如白虹不可¶
掩抑四方求文繦属于門有古文若干卷諸體詩若干¶
卷駢麗書劄若干卷揔題白桂隠集蜀郡虞先生豫章¶
掲先生及玄皆嘗叙之各以𫠦見極其形容詠歎之盛¶
然以先生之文㣲吾三人言有不行世者乎先生殁&KR0123;¶
之弟子顔成子状其行稱先生年十二三時長扵宋季¶
程文若律賦論䇿臨文沛然蔚有老氣宋之遺老鉅公¶
<pb:KR4d0504_SBCK_010-20b>¶
若季公鶴田肯堂深齋三公扵先生為母黨尊行一見¶
即以斯文之任属之中齋鄧公湏溪鐂公扵先生為鄊¶
先正見其文尤加噐異鄧公甞延之家使範其子若彭¶
㢲吾晏山心扵先生為畏友徃徃推服延祐初科舉復¶
興先生年纔四十餘州里有司舉孝悌明經太守强勸¶
之駕先生好古與主司瑟竽理之必然不&KR0085;深論先生¶
退自塲屋一時名家欲其子弟䂓進取者必厚幣求師¶
事之古有善射者射牛鏃掠牛腹舎麤詣精以不中為¶
勝賢父兄願欲得其不中之竒他日與拘拘然求中者¶
角我欲中斯中耳方厓蕭公為御史以教官薦學山文¶
公為集賢以舘職薦尚書鵬南鄭公過廬𨹧見之㱕朝¶
<pb:KR4d0504_SBCK_010-21a>¶
以遺逸薦公卿推轂當時賢士推轂者可得羙譽賢士¶
何為焉先生生以宋咸淳戊辰八月二十六日卒以大¶
元至正十年九月十三日年八十又三塟以是年十二¶
月二十五日墓在州之仁夀鄊東槎灘娶印岡羅氏有¶
婦徳&KR0014;致内助先二十年卒子男三長立敬先五年䘚¶
仲尚文克世文學先生鍾愛之惜蚤世季應麟業進士¶
女四人適同郡李以孫夏昶彭鎡蕭泰端皆宦族孫男¶
七觀先夭次珵瑜諒璉譲珣珵今除龍溪書院山長孫¶
女八曽孫男二玄扵先生未𫉬一識而書問不絶相知¶
為深虞公晚歸田過&KR0025;甚樂每有相見遲莫之歎虞揭¶
二公皆先卒玄以垂髦之齒獨得銘公銘曰宇宙氣化¶
<pb:KR4d0504_SBCK_010-21b>¶
消長有時斯文盛衰不繫于兹富貴倘来非悠乆功名¶
時至亦易就惟兹二事衆可朂天𢌿斯文曰予獨近代¶
四家廬陵眉山臨川南豐頡頏其間展也桂隠實宗歐¶
陽豐曽約蘇謹嚴歸王天憗其施不靳𫠦重我其承之¶
賁若光寵在衆不随予獨不訾不貤厥齎俾昌扵詒¶
　　　元故旌表髙年𦒿徳山村先生歐陽公墓碑銘¶
至順元年冬十有二月南郊禮成詔天下民年八十以¶
上無失徳者有司以髙年𦒿徳旌表之𡊮之分宜山村¶
先生歐陽公是年九十以齒以徳當應詔元統改元又¶
詔賜髙年帛公年九十三縣大夫来致帛見其人物議¶
論之偉驚且喜曰此豈徒有年者㢤二帛未&KR0085;以示優¶
<pb:KR4d0504_SBCK_010-22a>¶
禮也詢前詔旌表猶未徧舉方謀為之請玄適在朝登¶
以文白當道檄有司奉行之扵是旌表將至偶近公生¶
朝子孫請即是日拜命為夀有司&KR0025;之比至疾&KR0205;作竣¶
事未㡬卒後八年玄謁告南㱕訪族防里至公之門旌¶
表燁然而宰木拱矣子惟徳以里名士孫復孫𫠦状公¶
行請銘其墓玄忍銘乎忍不銘乎公諱涇字源清號山¶
村先世自安福令而上詳見吾宗楚國文忠公譜令以¶
下&KR0070;世有自安福遷分宜防里者至公傳十有六代代¶
多文儒曽祖安世祖必恭父起宗皆教授鄊里世父龍¶
瑞登宋咸淳七年第公資貌偉特少以力學得羸疾有¶
授以食療法乆乃魁岸性孝友執親䘮至柴瘠每起必¶
<pb:KR4d0504_SBCK_010-22b>¶
杖為親擇𦵏地術家言某兆&KR0123;公曰何自致之曰以公¶
孝感當自致已而果致季弟目眚温良饑飽謹&KR0049;伺之¶
如是&KR0070;十寒暑無㡬微倦色沒而哭之盡哀塟之盡禮¶
倫誼之重里人至今以為式家居&KR0346;子孫常舉平心待¶
物四字為訓&KR0014;以身教故子孫率&KR0025;由是忠厚日積致¶
家日肥奉養日腆而公如素之習不改平生&KR0013;服前代¶
衣冠未甞少易華靡子孫亦不䏻强之暮年身徤神清¶
稠人廣坐與一二同軰談承平舊事移日不倦&KR0010;時㑹¶
族少長咸至多至&KR0070;百指語子孫曰天倫之樂無以踰¶
此饔餼隆殺非𫠦計也爾後人母廢斯禮早年習舉子¶
業精敏有聲塲屋與季父同登俱侍補國學葉丞相守¶
<pb:KR4d0504_SBCK_010-23a>¶
𡊮遇士慎許可見公之文獨稱賞求識公面屢加薦逹¶
至宋亡科舉廢乃更沉潜性命之學手編諸經傳註彚¶
稡先儒格言其精義奥㫖融貫演繹多𫠦論著細書大¶
帙充牣巾廂詩文理致自&KR0085;不事雕劌舉動一出誠恪¶
不勞矜持嘗有老僧一日同集人見其踧踖扵坐詢之¶
曽&KR0025;出學公教學者無他言唯勉其用功根柢異時少¶
自𣗳立即有依㩀後進徃徃佩服其言生以宋淳祐辛¶
丑六月二十六日沒以大元後至元乙亥十一月十一¶
日年九十有五沒之明年丙子八月某日𦵏于里之小¶
礱源娶某氏先公卒子男一惟徳字秉&KR0212;幹蠱有譽克¶
大厥家公殁之&KR0010;子已稀年今將八十康勁勝常人每¶
<pb:KR4d0504_SBCK_010-23b>¶
以公夀期之孫男二務敏務實皆業進士曽孫男一玉¶
成孫女一適彭曽孫女二長適朱少適許皆名族玄扵¶
公為族弟先世徙瀏踪跡雖逖知遇獨深銘墓之請誼¶
不敢辭銘曰惟公之身寔備五福夀躋期頥富有茀祿¶
茀禄雖冨公恬不知&KR0154;其康寧豐約不移惟其不移可¶
乆䖏樂躭書味道生不飲藥好徳已稀况徳之積迨夫¶
考終&KR0070;不滿百太樸未斲全福有人豈獨全福有行有¶
文有文匪他惟性惟理以㳤其徒以遺孫子有覺其閎¶
國旌夀駿天光所臨百世流潤爾孫爾曽赫奕其承同¶
宗匪吝惇史&KR0085;徵¶
　　　居士歐陽南谷墓碑銘¶
<pb:KR4d0504_SBCK_010-24a>¶
居士諱同寅字同甫號南谷𡊮之鈐岡防里人也世為¶
望族家饒貲尤多儲書居士自㓜為學質實既長賦性¶
剛塞居家庭有孝行䖏鄊黨有直聲&KR0127;財而賤利貴義¶
而重徳姻族有孤遺少任其教育長𨤲其嫁娶里中貧¶
乏者飢有其粟死有其棺殣有其域&KR0010;旱先其鄊人禱¶
不大雨不止鄰有災集救賞募&KR1106;夫必撲㓕乃退人有¶
訟求正善譬析以理閭閻細民有戒心来㱕&KR0186;聚而保¶
之五六十年之間未甞希知遇扵當世故已之徳人者¶
甚鮮人之徳已者甚多甞訓諸子曰䖏善循理人生至¶
樂仕宦何為當道以教官薦辭不受又甞自賛其𦘕像¶
有曰務本之學施扵孫子士稱其言先行而後&KR0025;晚&KR0010;¶
<pb:KR4d0504_SBCK_010-24b>¶
家居優裕肆力扵學適意扵文廣坐辯論經㫖專門士¶
或病之天曆己已夏五月疾作醫至却藥不飲疾甚諸¶
子請𫠦以命&KR0186;厲聲曰若軰皆四五十之年猶待刺刺¶
語耶有間曰張公藝九世同居惟一忍字汝曹識之端¶
坐正衣冠而瞑是月二十日也得年七十有六至元丁¶
丑十二月壬辰𦵏臨江新喻鍾山鄊龍伏之原曾大父¶
峻大父珦父夣顯積徳起家&KR0004;娶鐂氏&KR0071;室許氏皆先¶
卒子男四震亨晋亨巽亨克世家學鼎亨仕八蕃有招¶
蠻功宣撫司辟薦以官聞母䘮歸不就㢲亨仕湖南辟¶
清湘縣儒學教諭以親老辭女四適李適彭&KR0408;胡適劉¶
皆里名家孫男四長天祐次天福蚤卒次天與天啓孫¶
<pb:KR4d0504_SBCK_010-25a>¶
女七曽孫男三曽孫女四吾歐陽氏以有姒支裔封越¶
後并扵楚受封扵烏程之歐陽亭侯子孫以亭侯為氏¶
厯兩漢渉魏晋六朝唐宋迄今南北歐陽惟一族非如¶
他姓各有𫠦&KR0025;始者然自𣵠州太守而下顯者曰冀州¶
渤海青州千乘千乘中絶今皆渤海後又自率更令而¶
下顯者曰長沙自&KR0123;州刺史而下顯者曰廬𨹧其實出¶
扵一詳見唐書宰相世系表及我兖國文忠公譜&KR0003;居¶
士先世繇廬𨹧之安福義㦄遷今防里上世有府君諱¶
俙在諸昆弟中子孫多遷居外郡有復遷安福之早禾¶
田有遷潭州之瀏陽馬渡者若是者不一居士亦俙後¶
扵防里其䖏者也玄之扵瀏陽遷者也由始遷至先叅¶
<pb:KR4d0504_SBCK_010-25b>¶
政冀國公纔三世故世次可考居士扵冀國公族弟也¶
玄扵居士族子也巽亨来京師求表居士墓義不敢辭¶
為之銘曰¶
才周世用世用則訒徳應人求求人則恡我宗儀刑遺¶
不我憗我表其蔵三世其親¶
　讀圭齋先生𫠦撰南谷居士墓碑知昔人之𫠦積者¶
　忠厚深長其遺諸子若孫固異乎衆人也自凋謝之¶
　餘而資源昆弟皆卓然復昌其先世又知天之報施¶
　善人果不爽也嗚呼世之人何苦而不積善㢤¶
　洪武二十四年六月二十有二日翰林黄子澄書¶
　　　永新龍母呉氏墓銘¶
<pb:KR4d0504_SBCK_010-26a>¶
晝而出必掩面幽其明銘何炫宵而行必秉燭明其幽¶
銘何瀆生存正沒順寧酌二義可也銘婦之冡嫂之丘¶
繄呉氏羅其憂事莫難&KR0212;倫間公無怨私無瘝姑宜家¶
叔宜室卑者勞尊者逸城有屋郊有居相夫子手拮据¶
子扵親無二上禮有别孝無譲父之命子之誄人信之¶
惟天理恵于宗徳于鄊冝大史銘其蔵¶
　余拙扵書病餘愈拙近日求予文者多强予書余不¶
　得已力書以塞其請然實非予之素志也禾川龍孝¶
　子謁其母呉氏墓銘獨䏻見諒扵是請大常博士劉¶
　聞大書余甚嘉之因書銘後使知得余書者不如諒¶
　余書者之使余感也致其辭来請者其西賔戴與權¶
<pb:KR4d0504_SBCK_010-26b>¶
　也其人左賢使余不忘歐陽玄書¶
　　　元䖏士劉公梅國先生墓銘(有序)¶
公姓鐂氏諱𨺚瑞字立賢世為安成望族㓜頴悟力學¶
家居孝友遭父母䘮勉力㐮事動循禮則宗黨䋲之遇¶
諸子姓奨借誘掖期于成人才性跅弛&KR0186;加警約劉氏¶
塾業彬彬可觀公教居多世變&KR2959;海舊家子弟巽愞奴¶
客乗𫝑恣睢公&KR0108;以法鋤拉强梗至元甲午獠㓂陸梁¶
青山朝廷遣簽樞督捕&KR0186;欲禽狝其鄊聞者竄匿公逺¶
迎大軍供億畢給民用無恐豪右有宿憾于鄊伺間報¶
復公辨出無辜活者千計㓂平師旋居民殘燬札瘥荐¶
臻公&KR0013;府檄勞來遺氓賑飢療疾流亡四集有司築堡¶
<pb:KR4d0504_SBCK_010-27a>¶
壘以戒不虞公曰軍名備禦實則病民卒言大閫遂撤¶
其戍民迄今便之公機警倜儻踈財樂施為人&KR1106;難觽¶
紏徳色不見㡬㣲晚&KR0010;延名師淑諸孫暇日觴詠暢適¶
泊然無求扵時𫠦居多梅因號梅國先生至治壬戌四¶
月十五日卒明年十二月十六日𦵏鄊之南山夀五十¶
有八按狀劉氏在南唐時有為𡊮州刺史者始遷安成¶
&KR0097;湖傳至克都府君再遷南溪五世為評事府君良輔¶
二子長迪功郎龍南尉汶次&KR0113;職郎沅陵令崧沅𨹧子¶
醴𨹧令孔彰善誠齋楊文節公萬里醴𨹧子塤塤子鑑¶
以文學顯終承事郎秘書省校書郎秘書生天福&KR0113;職¶
郎廣西帥司幕官是為公之考號恕齋澗谷羅公椅婿¶
<pb:KR4d0504_SBCK_010-27b>¶
之甞及接見後村劉公克荘為人慷慨多智畧與文丞¶
相有婣好雅見噐異須溪鐂公辰翁青山趙公文静徳¶
王公夣應復心崔公君舉巽吾彭某皆甞與之逰君子¶
扵公行義之卓尚論先世藴蓄之深先友過&KR0025;之盛而¶
知其&KR0018;挾有自来矣伯兄震漕貢進士仲兄薦&KR0024;國學¶
生咸有士譽公娶王氏女有婦徳䏻持家後公一年卒¶
子燁字持敬孫曰漢善&KR0583;嵩岳正泰鈞貫凡九人述行¶
状者湖南宣尉副使周君志仁介燁請銘者太常愽士¶
劉君聞也玄識燁乆銘何可辭銘曰安成在漢𨽻邑長¶
沙十世有羨&KR0097;湖是家䖏士侃侃濬厥義問秩若紀綱¶
不煩以紊範族以正剸物以剛抑浮惇雅植弱枿强鼯¶
<pb:KR4d0504_SBCK_010-28a>¶
嘯子樷王師薄違鴻飛于渚公曰&KR0154;歸素筝軍門其勇¶
萬夫貤其有餘翼蔽一隅孰弱爾巢我堅爾屋孰莠爾¶
田我庤爾粟民將徳公尸祝百世公曰噫嘻我求無愧¶
衆芳𫠦都紛郁粹醲㴠泳堯仁優㳺以終彼秩三品奉¶
常斯謚法當立傳大史乃議奉常言之銘者大史儕是¶
寵光展也君子松栢欎欎君子之域宜爾子孫維徳之¶
植¶
　　　元翰林侍講學士中奉大夫知制誥同&KR0113;國史¶
　　　同知經筵事豫章掲公墓誌銘¶
至正四年七月壬辰翰林侍講學士掲公曼碩以總裁¶
宿史舘得寒疾歸寓舎戊戌薨時京師大雨彌月朝縉¶
<pb:KR4d0504_SBCK_010-28b>¶
大夫聞者不避泥潦馳徃&KR0152;之人人盡哀明日中書岀¶
公用鈔二千五百緡率先為賻扵是樞宻院御史&KR0279;六¶
部以下咸致賻儀有差車駕在上京&KR0408;遣使賜諸捴裁¶
及史官燕勞以公故咸援禮辭中書為改燕之日使者¶
歸上京白宰相宰相以聞有㫖賜中統萬緡給䘮事有¶
司議以驛舟送其櫬㱕江南孤汯奉史官劉聞𫠦状行¶
詣玄謁公墓銘玄與公三為同寅相知為深公死為之¶
哀痛踰月不&KR0014;忘故不銘有𫠦不忍銘有𫠦不忍九月¶
汯將扶護登舟廼勉叙而銘㬅碩諱傒斯姓掲氏生而¶
頴悟年十二三讀書属文即知古人蹊徑家貧不䏻具¶
束&KR0113;&KR0025;學惟蚤莫刻苦父子兄弟自為師友稍長豁然¶
<pb:KR4d0504_SBCK_010-29a>¶
貫通日有增益未弱冠里大家延之授業諸生年或相¶
等皆以師道嚴憚之二十餘&KR0018;儁譽㳺江漢間司徒程¶
楚公為湖北憲使竒其才妻以&KR0025;妹皇慶初程公入朝¶
公舘其門時國初諸老尚存聞程公有佳客咸願識之¶
及與之言薦恐後延祐元年用薦為翰林&KR0038;史院編&KR0113;¶
官三年陞應奉翰林文字同知制誥四年遷國子助教¶
學士承旨復奏留之五年謁告歸泰㝎元年復授應奉¶
翰林文字丁内艱去職天曆二年秋文宗開奎章閣置¶
授經郎教勲舊大臣子孫扵宫中公首&KR0013;𨕖至順元年¶
預脩經世大典三年書成超授藝文監丞叅檢校書籍¶
事元統遷翰林待制後至元四年擢集賢直學士五年¶
<pb:KR4d0504_SBCK_010-29b>¶
奉㫖代祀北嶽北海濟瀆南鎮竣事引疾便道由浙左¶
歸豫章六年以奎章供奉學士召未至改授翰林直學¶
士知制誥同&KR0113;國史至正改元兼經筵官二年陞翰林¶
侍講學士且命同知經筵事三年年及七十請致仕歸¶
上聞亟遣使追及漷南拜表力辤𠕅遣使奉上尊諭㫖¶
還撰明宗皇帝神御殿碑文成求去不聴夏四月詔&KR0113;¶
遼金宋三史命右丞相為都總裁中書平章政事鐵睦¶
爾逹以下凡六人為總裁官公預其選遂不得辤明年¶
遼史既進金史垂成公薨壽七十有一掲姓相傳出楚¶
司馬氏世逺姓稀譜逸或云出漢功臣陽信侯或云出¶
安道侯漢以後掲氏居髙平居汝居郢唐乾寧中有諱¶
<pb:KR4d0504_SBCK_010-30a>¶
鎮者以左僕射持節𡊮州刺史掲氏仕東南者昉見扵¶
此今江右諸掲居豫章居旴廣昌皆大族豫章族始祖¶
稹旴廣昌始祖填推其訓名盖稹填伯仲㬅碩居豫章¶
豐城今為富州曽祖光朝妣黄氏祖性聦累贈嘉議大¶
夫禮部尚書上䡖車都尉追封豫章郡侯妣黄氏繼何¶
氏並追封豫章郡夫人父来成以邃學篤行見推前軰¶
先賜謚貞文先生贈中奉大夫江西等䖏行中書省叅¶
知政事護軍追封豫章郡公妣黄氏追封豫章郡夫人¶
皆以公貴推恩&KR0004;娶李氏繼程氏荆湖北道宣尉同知¶
巖卿之女先公卒並追封豫章郡夫人子男二長汯國¶
學上舎生克世父業李氏出也㓜廣陽生始四&KR0010;女一¶
<pb:KR4d0504_SBCK_010-30b>¶
人適秀才楊湘孫男一敬祖孫女一公職子弟未甞有¶
纎芬貽其親憂昆弟有無相通始終無間言少自䖏約¶
立身洎有禄入服食稍踰扵前&KR0186;愀然思其親曰吾親¶
未甞享此故平生清苦儉素老而不渝在京師三紀官¶
至五品出入始乗馬為授經郎諸貴㳺子弟見其徒歩¶
每蚤作宫門辨色&KR0186;先諸侍臣至謀為之貰馬公聞之¶
自置一&KR0016;㝷復鬻之示非𫠦欲&KR0004;逰湖南見前宣尉文¶
恵公趙淇趙素號知人謂公曰君他日翰𫟍名流憲使¶
涿郡盧公摯見&KR0186;稱許其㱕朝竟以翰属薦之薦牘今¶
在掌故至京師受知太保李文忠公孟樞宻王文㝎公¶
約承㫖趙文敏公孟頫學士元文敏公明善先是東南¶
<pb:KR4d0504_SBCK_010-31a>¶
士聚輦下如四明公桷巴西公文原雍郡公集有盛名¶
公卿間既而貢集賢奎章周待制應極薦之皆馳騁清¶
途公與清江范梈徳機滅城楊載仲弘&KR0071;至翰墨徃復¶
更為倡酧公文章在諸賢中正大簡㓗體制嚴慗作詩¶
長扵古樂府選體律詩長句偉然有盛唐風楷法精徤¶
閒雅行書尤工國家典&KR0634;及功臣家傳賜碑遇其當筆¶
徃徃𫝊誦扵人匹方釋老氏碑板購其文若字袤及殊¶
域門人集其𫠦著巳板行扵世在國史時李文忠公見¶
𫠦&KR0113;功臣列傳撫卷歎曰他人謄史牘耳若此方謂之¶
傳在奎章時上覽𫠦撰秋官憲典驚曰兹非唐律乎又¶
覧所進太平政要四十九章喜而呼其字以示&KR0279;臣曰¶
<pb:KR4d0504_SBCK_010-31b>¶
此朕授經郎掲曼碩𫠦進卿等試觀之其本常置御榻¶
側爲經筵官今上聴其講篇深嘉其忠懇故其際遇累¶
朝皆非䟽逺儒臣𫠦敢望者延祐末朝廷倐罷群臣贈¶
典公之父獨得賜號貞文又賜之碑天曆至順中大臣¶
有薦文士人主必問之曰其才比掲㬅碩如何累&KR0091;其¶
才可用欲噐使以政今上&KR0004;即位一日使衛士召公至¶
則以内府𫠦賜諸王叚表裏賜之將賜躬自辨識然後¶
以授講經退又賜金織紋叚至正改選格諸超陞不越¶
二等公由中順大夫進中順大夫獨不爲例超授四等¶
轉八階進神御殿碑特賜楮幣中統萬緡白金五十兩¶
中宮亦賜白金如其&KR0070;又爲之賜貞文書院額仍許置¶
<pb:KR4d0504_SBCK_010-32a>¶
學官若此異&KR0070;公受之踧踖不見㡬㣲自衒之色而許¶
國之志益自&KR0108;厲故䖏散地論政薦士以古人自期王¶
文㝎公甞言與掲公談治道大起人意對大臣言其辤¶
不及他第言某䖏灾傷未賑䘏某政弊未除某人賢在¶
下位未擢用自漷南召還丞相與&KR0049;見便殿因問方今¶
治政何先公曰養人養人何先公曰人才當譽望未隆¶
之時養之在朝廷使周知庶務一旦用之自識治體及¶
置史局又問&KR0113;史之道何先曰收書用人又問用人何¶
先曰用人先論心術心術者&KR0113;史之本也心術不正其¶
他雖長不可用公求去之意未釋上使丞相及諸執政¶
面諭&KR0335;公公曰使掲某有一得之獻而諸公䏻用其言¶
<pb:KR4d0504_SBCK_010-32b>¶
天下遂𫉬其利雖老死扵此不恨不然何益之有他日¶
集議東内公倡言鈔法大弊合用新舊銅錢權以救之¶
政府不樂論議辨駁示以顔色公辨不少變丞相心深¶
敬之故人才因公言知名善政因公言張本公出不以¶
告人人亦鮮知之惟豐城地不産金而金課益倍為害¶
㦄年公上言罷之集賢考校諸路學官𫠦業下胄監移¶
愽士吏文淹滯儒者公請改其制以其事付本属官竟¶
得奏&KR0098;御史言下第舉人以充學正山長鄊舉放次榜¶
以充教諭學錄廟堂以咨公公力賛成之此世𫠦知者¶
考鄊試㑹試一廷試為讀卷官二國子監公試七多得¶
名士後居要路𫠦教勲舊子孫後多為重臣公待之泊¶
<pb:KR4d0504_SBCK_010-33a>¶
然不矜詡以為聲援扵程公禮若賔客人弗知其為肺¶
腑親性耿介易直好善惡惡表裏如一聞郡縣有一㢘¶
吏他日臨文必旁引曲諭以極其&KR0091;道或恐其過聴失¶
實公則曰如是猶不&KR0085;以勸善况敢億不信乎至聞吏¶
有貪墨病民論之曽不少恕嘗有郡侯以𫝑諷其部民¶
奉金為公夀求文記其徳政公頗知其人斥之曰汝郡¶
侯𫠦行如何吾敢有以飾辭為䛕乎其人未㡬以賂敗¶
朝中名臣意趣或不與之合終身不一造其門雖嘗以¶
是為軋公曰吾之進退用舍一聴諸天人何䏻為世路¶
齟齬時或不平心有𫠦感形諸詩文傍觀謂其太甚公¶
曰言當如是不必慮也其遇善𩔖及新進諸生乃復恂¶
<pb:KR4d0504_SBCK_010-33b>¶
恂汲引莫年求文者多寝食為廢子弟&KR0070;以為言公殊¶
無厭苦意有客為人求文而私其金公既予文他客發¶
其事公曰已受之矣終無𫠦言聞者&KR0091;其長厚&KR0391;𫉬有¶
過徐以理責之人問之曰長上遇下稍見卞急後生便¶
習暴戾當以身教禀性堅壮動作簡便群下易事公集¶
必蚤官事尤勤進遼史後有㫖奨論史官早成金宋二¶
史公奉命黽勉朝夕匪&KR0520;先代故事&KR0391;否&KR0108;筆書之身¶
任勞責不以委人屢言今人徒知求作史法不知求作¶
史意古人善言雖㣲必詳惡事雖隠必書其意主扵勸¶
戒耳當暑濕盛作移居舘中頗自恃其精力踈扵攝生¶
遂致疾不起昔玄與公共&KR0113;憲典公素習律儀又勤扵¶
<pb:KR4d0504_SBCK_010-34a>¶
玄其書大半成扵公今又共史事公之勤不减昔時乃¶
&KR0205;失援公未病前&KR0070;日謂玄曰某平生愛公文恨無因¶
𫉬一言早晚史事成求公作貞文書院記記成而刻吾¶
志畢矣玄敬諾之悲夫斯言詎意未記書院而先銘公¶
之墓乎汯&KR0114;𦵏某鄊某原期以某年月日預爲之銘銘¶
曰古稱良史造物忌子&KR1025;是非擅萬世嗟公直筆㢘不¶
劌奨善懲惡義之比惡書不貸善書亟寒暑晝夜勦形¶
思公起南服抱腹笥布衣徒歩品第二尚方召見呼以¶
字致君惓惓効獻替講經作史出一意陳規進戒爲己¶
事惜㢤&KR0018;挾勤少試徒抒精忠載言議感慨論列時出¶
涕唐之甫也漢之誼以文發身卒以斃豊城故&KR0469;干將¶
<pb:KR4d0504_SBCK_010-34b>¶
<pb:KR4d0504_SBCK_010-34b>¶
人願以不朽託公之同年惟先生義而銘之庻㡬公猶¶
未死也余讀之欷歔夫同年以科目為弟昆師友以道¶
義視父子師友廢道義不明同年乖科目不振人情死¶
生之際天理存亡之機其𫠦係也大矣吾扵劉公忍不¶
銘之乎公諱彭壽字壽翁家譜載其先本漢中山靖王¶
裔隋時有諱建者仕為大將軍漢王諒使畧地燕趙將¶
不直其𫠦為棄官入蜀家扵隋(疑誤)十一世祖貞仕蜀¶
署眉州司馬蜀亡宋召入復官之䘚贈銀青光禄大夫¶
五世祖貞卿字純老為廣漢軍司法至曽大父演字謙¶
叔號中山由丹稜&KR0118;眉之金流鎮是為金溪中開禧丁¶
卯潼川轉運司解有文集號雞肋傳扵蜀大父蕃卿字¶
<pb:KR4d0504_SBCK_010-35a>¶
子才號黙齋登淳祐丁未第尉紹熙之靈&KR0063;改教授卬¶
州攝州倅壬子蜀被兵出蜀之荆南卒焉考淵字學海¶
三領郷解甞以春秋冠全蜀内附初避地嶺南之桂㝷¶
之象還寓衡陽署號象環卓行篤學為士楷模事母至¶
孝耆年修子職尤謹用薦為永州路學正既沒門人私¶
諡曰永政先生公㓜頴悟侍父瘴海不廢家學弱冠負¶
才儁辟衡山縣敎諭重闈康强公以薄俸迎養菽水怡¶
然父子授徒從學雲委久之樂衡山士習之美遂㽞居¶
焉再調武岡路儒學正秩滿待教授選㑹科舉行延祐¶
甲寅初科以春秋貢湖廣乙卯登苐賜同進士出身授¶
將仕郎桂陽路平陽縣丞轉岳州路行用庫使陞承務¶
<pb:KR4d0504_SBCK_010-35b>¶
郎建徳路淳安縣尹授代還踰年䘚年六十有四先妣¶
彭氏公名存外氏以志孝也迎養繼母于淛西年八十¶
餘公卒深哭之公娶白氏用公貴皆當有封贈循資請¶
于朝命未下公殁子一人侣女一人適茹蕃侣舉湖廣¶
鄊貢進士遇恩調衡州路儒學正應選教授先公一年¶
䘚公以繼世之重為之衰絰及期竟以憂感嬰疾疾革¶
門人江雲端劉延儁軰咸在將屬纊語延儁曰生順死¶
安無遺恨也第老母不得終養孫圭㓜未之學子教之¶
而才吾受子賜言訖乃瞑圭以某年月日奉柩𦵏于某¶
山之原公為蜀名家世明春秋之學自曾祖演至子侣¶
五世一經相傳科第接武家多著述象環先生有讀易¶
<pb:KR4d0504_SBCK_010-36a>¶
記易學須知春秋例義春秋續傳記左傳記事本末周¶
正釋經古今要略等書公𫠦校讐増附不少其自爲書¶
有四書提要春秋澤存春秋正經句釋易詩&KR0003;未脫藁¶
生平𫠦著文集門人方彚編之初科舉未行公教學者¶
必以五經四書爲本爲文必先理&KR0208;而後詞章及科詔¶
頒悉如公𫠦爲教故髙第冢嗣以取科名校文鄊閭門¶
生多擢髙甲在衡山時部使者涿郡盧公摯廣平趙公¶
厲皆時名公一見&KR0186;遇以老成在岳陽行中書省平章¶
魏髙公昉㧞自筦庫舘之幕下屢以行省提舉薦不報¶
迨其爲政勤扵治民而䟽扵奉上故當時惟賢者知公¶
玄與中丞浚儀馬公祖常侍御濟南張公起巗叅知政¶
<pb:KR4d0504_SBCK_010-36b>¶
事相臺許公有壬同朝暇日論及同年士五十有六人¶
二十餘年聚散不常井沉不齊其間存亡疑信㡬不忍¶
詰至扵鐂公則徃&KR0616;相視有荀慈明愧陳太丘之色適¶
翰林編&KR0113;和逹来自淳安䏻言公幅中深衣每月&KR0004;吉¶
陞座講書淳安士庶聴講無倦致邑中風俗丕變玄明¶
日白諸公曰方今宇内州路縣大夫皆有師帥之責扵¶
其民其&KR0014;服先王之服誦先王之言卓然以承流宣化¶
爲己任者甞屢見其人乎諸公方懐論薦公&KR0205;不起噫¶
命也夫公𦵏象環先生衡山先塋之原名其阡曰岷衡¶
因號我山銘曰誰謂岷逹百川其攴誰謂衡髙景行斯¶
齊誰謂公死遺書在兹遺書在兹使我悲之銘者是用¶
<pb:KR4d0504_SBCK_010-37a>¶
不費于辭¶
　　　元故將仕郎臨安路録事羅君墓誌銘¶
延祐二年仁廟初以科目取天下士左右榜得五十六¶
人時朝廷驟黜舊制一以經學行義取人𫠦得士非故¶
業舉子以應時需者十五六年間司風紀掌綸綍内綜¶
機務外使絶域才不乏使其間居位勇退䏻以風義先¶
天下則惟羅君求師一人求師諱曽家廬𨹧新安里登¶
第授將仕郎寧都州判官𠕅調臨江録事以初授宫終¶
焉其退非有扞挌不偶亦非以材具不&KR0408;時而𫠦慕有¶
大扵此者&KR0357;乎若不䏻以斯須留故同年之士聞君之¶
風反自&KR0113;省失𫠦&KR0018;挾怡然欲爭君之髙而莫之䏻也¶
<pb:KR4d0504_SBCK_010-37b>¶
君至寧都蔡㓂甫平凋瘵未復&KR0108;以身任撫摩芟其强¶
梁薙去宿蠧乆乃按堵臨江素號繁劇吏初疑儒者劣¶
扵剸裁君夙夜勤恪事無留難朞年綱紀&KR0113;舉一日聞¶
親有疾遂棄官去自是不復出仕以死惜㢤羅氏吉望¶
族曽祖士友宋承務郎致仕士友母年滿百故相文山¶
文公與其子弟有斯文昆弟之好奉幣載酒升堂拜母¶
題詩㕔壁鄊里榮之曽祖妣蕭氏㤙封孺人祖垕父寅¶
君孝出至性親病自臨江歸拜醫甞藥衣不觧帶親終¶
毁瘠異常禫除餘年哀不忘嘗廬母鐂氏墓&KR0188;食&KR0070;&KR0010;¶
不變事繼母習氏尤孝其死習慟之切至其平居終日¶
忻忻喜愠不色蒞政㢘約遇物謙冲自束𩬊與人交不¶
<pb:KR4d0504_SBCK_010-38a>¶
見㡬㣲&KR0310;心登第偕同年蕭君立夫舟還蕭僕死給以¶
己&KR0025;蕭病臨清一月君一月留甘苦燥濕共之未㡬蕭¶
即世教其孤遺長妻以女其𫠦爲不愧古人𩔖如是㤗¶
㝎四年丁夘十有二月二十二日以疾卒于家享年四¶
十有五以次年某月某日𦵏于廬𨹧之清湖娶文氏子¶
男一人㑹之克世其學造物之報庶㡬在兹女四人長¶
適蕭霽餘㓜霽即立夫子今江西鄊貢進士状其行来¶
求銘嗚呼余扵君爲同年又同生昭陽恊洽之&KR0010;霽来¶
始聞君之訃乃哭諸寝門之外爲之銘曰雅之烏烏不¶
止于&KR1929;而集于枯車之輚輚不馳于坦而陟于阪嗚呼¶
羅君士之以爲難&KR0006;君固即𫠦安&KR0006;而率老扵一官&KR0006;¶
<pb:KR4d0504_SBCK_010-38b>¶
　　　曽秀才墓誌銘¶
秀才曽氏子一漢既沒扵江南其兄徳元在京師聞而¶
哭之慟知其塟有時奉行状乞銘扵歐陽玄拜且泣曰¶
人之生苟有徳慧孰不願有辭扵永世也弟一漢寔曽¶
氏才子弟今不幸短命父兄不䏻續以長願得先進一¶
言以傳庶㡬猶未死也玄聞其言惻然乃叙而銘之曽¶
氏永豐顯親里大家一漢字明善本曽似翁第三子大¶
父悼其兄之似俞早夭無後以繼之大徳十年丙午五¶
月庚午朏生天暦二年庚午五月癸丑朏死是月戊午¶
改至順以是年某月某日𦵏于某里之原一漢五&KR0010;讀¶
書&KR0070;千百言過目成誦少長無童心年十二三䏻文章¶
<pb:KR4d0504_SBCK_010-39a>¶
十五六頎然長以弁不尚浮靡不事貨殖篤志道徳性¶
命之書䏻服行其言事父兄善交朋友信遇宗族之長¶
老恭未及壮有學行詞章凛凛趍老成人初師里士劉¶
福逺習舉子業精熟㝷執贄臨川呉先生門受諸經&KR0003;¶
大&KR0091;頴悟年二十有五病痰喘以死方疾未甚四月十¶
日有厲風&KR0025;西北来㧞並舍大木似翁蓍得未濟之巽¶
心疑之不踰月一漢乃不起妻鐂氏子男一人萬奴裁¶
四月而孤行述似翁𫠦自作其文不勝哀有甚扵徳元¶
言者嗚呼為父兄鮮有不愛其子弟者論才不才恩義¶
有不相掩者一漢死父兄若失希世重寳不䏻自存嗚¶
呼一漢真佳子弟矣乎銘曰麟之不角麛不如殰鶠之¶
<pb:KR4d0504_SBCK_010-39b>¶
不翰鷇不如&KR1409;奪其𫠦有無予之為瘉&KR0549;其垂成無生¶
之為寧坎而深𣗳而槮無重傷其父兄之心¶
　　　歐陽竒翁先生墓誌銘¶
先生諱文壽號竒翁姓歐陽氏玄之族兄也其先由廬¶
𨹧徙安福之義厯復由義厯徙分宜之防里曽祖子敬¶
祖西園皆篤厚好施與鄊&KR0091;長者考登仕郎化龍慷慨¶
以功名自許妣李氏有㳤徳公生以　年　月　日¶
卒以　年六月十八日享年十有　賢配彭氏出里¶
名族子𫠦性才幹克家孫吾貫篤問學善吟詠頃予在¶
朝公遣姪勞予京師及謁告南㱕又勞予于家嘱叙其¶
譜詎意譜序成而公沒玄聞訃哭諸寢門之外不&KR0014;堪¶
<pb:KR4d0504_SBCK_010-40a>¶
未㡬所性懼公湮沒無傳屢以墓文為請將以圖扵不¶
朽予雖欲遲之恐&KR0010;月逾邁無以盡情則扵墓文又烏¶
可巳耶公自糿頴悟甫&KR0070;&KR0010;讀書過目&KR0186;成誦年十餘¶
挾書出&KR0556;外傅勤謹不&KR0520;鄰人有厭其夜讀者公焚膏¶
繼晷諷誦不轍自若也公沒不勝哀慟廬墓三年而後¶
歸仁宗族義鄊黨内外稱之無間言常恐子弟廢其世¶
業延名師儒訓切之日復親督其課夜分乃止如是者¶
以為常中年文學大進不求利逹師表鄊閭晚節深居¶
罕與人接見唯幅巾藜杖逍遥林壑間&KR0025;一二賔客自¶
娱其髙尚㮣可見矣以　年卜𦵏安福縣六十七都地¶
名黄竹坑坤申山寅艮向之原玄扵公為族弟故不辭¶
<pb:KR4d0504_SBCK_010-40b>¶
而為之銘銘曰裕已範世&KR0006;學行&KR0098;敦内藴弗施&KR0006;既¶
&KR0391;且淳子克其家&KR0006;孫踵其仁勒此貞石&KR0006;其永有聞¶
<pb:KR4d0504_SBCK_010-41a>¶
¶
圭齋文集卷之十終¶
