# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.642958
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0206-013圭齋文集-卷第十三.
<pb:KR4d0504_SBCK_013-1a>¶
圭齋文集卷之十三　宗孫銘鏞編集¶
　　　　　　　　　　　　安成後學劉釪校正¶
　　詔　表　&KR0634;文¶
　　　命相出師詔¶
惟天惟祖宗混一凾夏全付&KR0396;躬朕承丕基兢兢圖治¶
罔敢逸豫不謂邇者河南反賊乗此承平之乆&KR0018;固弄¶
兵流毒&KR0058;庶巳甞命&KR0005;討捕屢&KR0023;渠魁戮以徇衆餘黨¶
狂猘尚逋嚴誅亦嘗肆宥開以自新怙終不悛致煩師¶
旅太傅中書右丞相脫脫爰自賊發迄今屢請董師致¶
討朕以心膂之親應難其請而期扵自効誠懇益堅朕¶
惟事體之大付託實難匪資巨濟之才孰勝戡㝎之任¶
<pb:KR4d0504_SBCK_013-1b>¶
今命脫脫以荅刺罕太傅中書右丞相分省于外總督¶
諸道軍馬水陸並進其樞密院御史臺各分官属&KR0025;行¶
禀受節制無或有違務要廓清妖沴永底隆平於&KR0231;太¶
傅寔左右朕躬其行在安靖天下故分總揆之重属以¶
討賊之勞尚克欽承懋建丕績故兹詔示想宜知悉¶
　　　再命出師詔¶
朕承國家&KR0173;平之運四方無虞民不識兵士不講武于¶
兹有年矣不謂迩者河南反賊弄兵構難荼毒蒸&KR0058;用¶
是前&KR0010;大丞相脫脫請自出征一&KR0062;平徐朕惟股肱大¶
臣宜朝夕在朕左右亟命召還分將致討豈謂因循遷¶
玩倐經二年湖廣荆㐮雖嘗克復餘賊逋誅&KR0018;固恣睢¶
<pb:KR4d0504_SBCK_013-2a>¶
致使軍士暴露日乆吾民供給困繁愁歎怨嗟徹于朕¶
聴朕不遑寧䖏乃命脫脫以答刺罕大師中書右丞相¶
分省于外緫督諸該軍馬振其威武刻日進兵殄賊安¶
民以釋朕慮凢&KR0005;士用命者賞不用命者誅賊衆来降¶
者赦旅拒者戮扵&KR0231;朕與丞相共理天下者也天下多¶
故朕軫其憂相任其勞理&KR0001;必致汝徃欽㢤慎厥事事¶
乃有濟圖厥功功乃有成徃哉汝諧布朕威徳措安吾¶
民朕惟汝頼汝徃欽哉¶
　　　進遼史表(代右丞相脫脫&KR0103;)¶
開府儀同三司上柱國錄軍國重事中書右丞相&KR0101;&KR0113;¶
&KR0038;史領經筵事臣脫脫言竊惟天文莫驗扵機衡人文¶
<pb:KR4d0504_SBCK_013-2b>¶
莫證扵簡䇿人主鍳天象之休咎則必察乎機衡之精¶
鍳人事之得失則必考乎簡䇿之信是以二者&KR0001;掌俱¶
有大史之稱然而天道幽而難知人情顯而易見動静¶
者&KR0123;㐫之兆敬怠者興亡之機史臣雖迷前代之設施¶
大意有助時君之鍳戒遼自唐季基于朔方造&KR0022;本席¶
扵干戈致治&KR0014;資扵黼黻敬天尊祖而出入必祭親仁¶
善隣而和戰以宜南府治民北府治兵春狩省耕秋狩¶
省歛吏課每嚴扵芻牧&KR0010;飢屢賜乎田租至若觀市赦¶
罪則脗合六典之䂓臨軒䇿士則恪尊三&KR0010;之制君慕¶
漢髙之為帝托耶律扵劉宗相儗鄼侯之為臣更&KR0274;律¶
以蕭姓享國二百一十有七載政刑日舉品式俻具盖¶
<pb:KR4d0504_SBCK_013-3a>¶
有&KR0085;尚者焉迨夫子孫失御上下離心驕盈盛而釁&KR0169;¶
生殘賊興而根本蹙變强為弱易扵反掌吁可畏㢤天¶
祚自絶大祐苟延國既丘&KR0469;史亦蕪茀耶律儼語多避¶
忌陳大任辭乏精詳五代史係之終篇宋舊史埓諸載¶
記予奪各循其主傳聞况失其真我世祖皇帝一視同¶
仁深加憫惻嘗&KR0217;詞臣撰次三史首及扵遼六十餘年¶
&KR0010;月因循造物有待臣脫脫誠歡誠&KR1576;頓首頓首欽惟¶
皇帝陛下如堯稽古而簡寛容衆若舜好問而濬哲冠¶
倫講經兼誦乎祖謨訪治旁求于徃牒兹循史事斷自¶
宸&KR0168;睿㫖下而徴聘行朝士賀而遺逸起扵是命臣以¶
右揆領都總裁中書平章政事臣鐵睦爾逹識臣賀惟¶
<pb:KR4d0504_SBCK_013-3b>¶
一翰林學士承㫖臣張起巖翰林學士承㫖臣歐陽玄¶
翰林侍講學士臣揭傒斯侍御史今集賢侍講學士臣¶
吕思誠為總裁官中書遴&KR0223;儒臣崇文大監今兵部尚¶
書臣㢘恵山凱雅翰林&KR0514;學士臣王沂秘書著作佐郎¶
臣徐昺翰林&KR0101;&KR0113;臣陳繹曽為&KR0113;史官分選遼史起至¶
正三年四月迄四年二月發故府之櫝蔵輯遐方之匭¶
獻捜羅剔抉刪潤研磨紀志表傳備成一代之書&KR0391;否¶
是非不迷千載之實臣脫脫等叨承隆&KR0009;幸睹成功載¶
宣日月之光華願効㳙埃之&KR0024;報我朝之論議歸正氣¶
之直則辭之昌遼&KR0038;之君臣有知善者喜而惡者懼&KR0001;¶
撰本紀三十卷志三十一卷表若干&KR0195;列傳四十五卷¶
<pb:KR4d0504_SBCK_013-4a>¶
各著論賛具存體式随表以聞上塵天覽無任激切屏¶
營之至謹言¶
　　　進金史表¶
&KR0060;惟漢髙帝入闗任蕭何而收秦籍唐太宗即祚命魏¶
徴以作隋書盖曆&KR0070;歸真主之朝而簡編載前代之事¶
國可㓕史不可㓕善吾師惡亦吾師矧夫典故之源流¶
章程之㳂革弗披徃牒&KR0154;蓄前聞惟此金源起扵海裔¶
以滿萬之衆横行天下不十年之乆&KR0825;制域中其用兵¶
也如縦燎而乗風其立國也若置郵而傳命及煟興扵¶
禮樂乃煥有乎名聲嘗循初而迄終因考功而論徳非¶
武元之英畧不&KR0085;以開九帝之業非大㝎之仁政不&KR0085;¶
<pb:KR4d0504_SBCK_013-4b>¶
以固百年之基天㑹有吞四海之志而未有一四海之¶
規明昌&KR0014;成一代之制而亦&KR0014;壊一代之法海&KR0092;無道¶
自取覆敗宣宗䡖動&KR0154;濟中興迨夫浚郊多壘之秋汝¶
水飛烟之日天人属望乆有在矣君臣守義盖&KR0085;取焉¶
我太祖法天啓運聖武皇帝以有名之師而釋奕世之¶
愾以無敵之仁而&KR0053;兆民之心勁兵擣居庸&KR0028;北拊其¶
背大軍出&KR0181;荆口南扼其吭指頋可成扵儁功操縦莫¶
窺扵廟筭懲彼取遼之暴容其渉河以遷太宗英文皇¶
帝席卷河朔而徇地并營嚢括趙代而傳檄齊魯㓕夏¶
國而蹴秦鞏通宋人以逼河淮睿宗仁聖景㐮皇帝冐¶
萬死出饒風長驅平陸&KR0062;三峰乗大雪遂定中原大陽¶
<pb:KR4d0504_SBCK_013-5a>¶
出而爝火&KR1106;正音作而衆樂廢及我世祖聖徳神功文¶
武皇帝恢弘至化勞徕遺&KR0058;燕地㝎都徹武靈之舊趾¶
遼陽建省撫肅慎之故&KR0469;于時張柔歸金史扵其先王¶
鶚集金事扵其後是以纂&KR0113;之事見諸敷遺之謀延祐¶
申舉而未遑天暦推行而弗竟恭惟皇帝陛下緝熈聖¶
學紹述先猷當&KR0022;家閒暇之時治經史討論之務念彼¶
泰和以来之事迹接我聖代初興之&KR0010;年太祖受帝號¶
扵丙寅先五載而朱鳯應世祖&KR1521;聖質扵乙亥&KR0138;一&KR0010;¶
而黄河清若此真符昭然成命第以變故多而舊史闕¶
&KR0132;艾沒而新&KR0003;譌弗折&KR0168;扵大朝恐失真扵他日扵是¶
聖心獨斷盛事力行申命臣等集衆技以責成書佇奏¶
<pb:KR4d0504_SBCK_013-5b>¶
篇以覽近鍳臣等仰承&KR0173;委俯竭㣲勞紬石室之書誠¶
乏司馬遷之作獻金鏡之録願攄張相國之忠謹撰&KR0274;¶
本紀十九卷志三十九卷表四卷列傳七十三卷目録¶
二卷装潢成一百三十七帙随表以聞¶
　　　進宋史表(代丞相阿魯圖譔)¶
開府儀同三司上柱國録軍國重事中書右丞相監&KR0113;¶
國史領經筵事提調太醫院廣恵司事臣阿魯圖言&KR0060;¶
惟周公念先業之艱難七月之詩是作孔子論前王之¶
文獻二代之禮可言故觀趙氏隆替之由&KR0085;見皇元混¶
一之績欽惟世祖聖徳神功文武皇帝初由宗邸親總¶
大軍龍旂出指扵離方羽葆歸登於乾馭&KR0808;風沐雨詎¶
<pb:KR4d0504_SBCK_013-6a>¶
辭䟦&KR0130;之勞略地攻城咸遵禀授之筭&KR0045;舲而平江漢¶
卷甲而克㐮樊恭行吊伐之師昭受寵綏之&KR0009;及夫&KR0053;¶
圖書扵勝國輯甫&KR1168;扵神京㧞宋臣而列政塗載宋史¶
而歸秘府然後告成郊廟&KR0236;慶臣民推大賚以惟均視¶
一統之無外樞庭偃武既編戡㝎之勲翰&KR0080;摛文㝷奉¶
纂&KR0113;之㫖事㡬有待&KR0010;月易遷累朝毎切扵&KR0071;承多務¶
未遑扵制作臣阿魯圖等誠惶誠恐稽首頻首欽惟皇¶
帝陛下恢弘至道紹述丕謨徃行前言樂討論于古訓¶
祖宗功徳思&KR0045;厲扵耿光惟我朝大啓基圖彼吴㑹後¶
歸板籍視金源其未逺細石室以具存及兹累洽之時¶
成此彌文之典命臣阿魯圗左丞相臣别兒怯不華領¶
<pb:KR4d0504_SBCK_013-6b>¶
事前右丞相臣脫脫為都總裁平章政事臣帖穆尓逹¶
識御史大夫臣惟一翰林學士承㫖臣起巗臣玄治書¶
御史臣好文禮部尚書臣沂崇文大&KR0101;臣宗瑞為總裁¶
官平章政事臣納麟臣伯顔翰林學士承㫖臣逹實帖¶
木爾左丞臣守簡叅議臣岳柱臣拜臣陳思謙郎中臣¶
幹欒臣孔思立等恊恭董治史官工部侍郎臣斡玉倫¶
徒秘書卿臣泰不華大常簽院臣杜秉&KR0212;翰林直學士¶
臣宋褧國子司業臣王思誠臣汪澤民集賢待制臣干¶
文博翰林待制臣張瑾臣貢師道宣文閣鑒書博士臣¶
麥文貴監察御史臣余&KR0692;大常愽士臣李齊翰林&KR0113;&KR0103;¶
臣鐂文大醫院都事臣賈魯國子助教臣馮福可大廟¶
<pb:KR4d0504_SBCK_013-7a>¶
署令臣陳祖仁西臺御史臣趙中翰林應奉臣王儀臣¶
余貞秘書著作左郎臣譚慥翰林編&KR0113;臣張翥國子&KR0135;¶
教臣吳當經筵檢討臣危素編劘分局彚稡為書起自¶
東都迄于南渡紀載餘三百載始終&KR0138;一再期考夫建¶
隆淳化之經營景㝎咸淳之潤色慶暦皇祐以忠厚羙¶
風化元豐熈寧以聦明紊憲章馴致紹聖紛紜崇寧荒¶
&KR0333;治忽昭陳扵方冊操存寔本扵宮庭若乃建炎紹興¶
之圖囘乾道淳熈之保又正直用則人存政舉邪佞進¶
則臣辱主憂光寜之朝僅守宗社理度之世日蹙封疆¶
頋乃拘信使以渝盟納畔臣而侵境由權奸之擅命啓¶
事釁以召兵厥後瀛國㱕朝&KR0123;王航海齊亡而謗王蠋¶
<pb:KR4d0504_SBCK_013-7b>¶
乃存秉節之臣楚盛而諭魯公堪矜守禮之國載惟貞¶
元之㑹合属當秦道之熈明衆言淆亂扵當時大義昭¶
宣扵今日矧先儒性命之&KR0003;資聖代表章之功先理致¶
而後文辭崇道徳而黜功利書法以之而矜式&KR0212;倫頼¶
是以匡扶雖㣲董狐直筆之可稱庶逃司馬寡識而輕¶
信至若論其有弊亦惟斷以至公大㮣聲容盛而實徳¶
衰論建多而成效少且辭之繁簡以事而文之古今以¶
時舊史之傳述既多襍記之蒐羅又廣扵是叅是非而¶
去取權豐約以損増事嚴敢計扵疾徐日積亦虞扵玩¶
愒臣阿魯圖等黍司當揆實預提綱周詢在局之言靡¶
不究心乃職第述作之才有限而報効之志無窮倘垂¶
<pb:KR4d0504_SBCK_013-8a>¶
清燕之觀尚助緝熈之益曰若帝堯曰若帝舜惟聖心¶
稽古之功&KR0101;扵有夏監于有殷乃臣子告君之道謹撰¶
&KR0274;本紀四十七卷志一百六十二卷表三十二卷列傳¶
世家二百二十五卷装潢成四百九十二帙随表塵獻¶
以聞¶
　　　進經世大典表(至順三年三月進)¶
堯舜之道載諸典謨文武之政布在方䇿道雖形扵上¶
下政無間扵精粗特扵紀録之間&KR0085;見彌綸之具是以¶
秦漢有掌故之職唐宋有㑹要之書于以著當代之設¶
施于以備&KR0005;来之考索我國家受命龍朔纉休鴻基發¶
政施仁行葦之忠厚世積制禮作樂関雎之風化日興¶
<pb:KR4d0504_SBCK_013-8b>¶
紀綱具舉扵朝廷統㑹未歸扵簡牘欽惟欽天統聖至¶
徳誠功大文孝皇帝陛下總&KR0259;群䇿躬親萬機思祖宗¶
創業之艱難與天地同功扵經緯必有鋪張以掲皦日¶
必有術作以蔵名山爰命文臣體㑹要之遺意徧&KR0217;宫¶
寺發掌故之舊章倣周禮之六官作皇朝之大典臣某¶
叨承㫖喻俾綜纂&KR0113;物有象而事有源質為本而文為¶
輔百&KR0070;十年之治蹟固大畧之僅存千萬億世之宏䂓¶
在鴻儒之繼作謹繕寫皇朝經世大典八百八十卷目¶
録十二卷公牘一卷纂&KR0113;通議一卷装潢成帙随表以¶
聞伏取裁㫖¶
　　　明宗皇帝尊號&KR0634;文¶
<pb:KR4d0504_SBCK_013-9a>¶
伏以得名得位大君之盛徳必兼事亡事存孝子之至¶
誠如一爰徴古訓追上徽稱欽惟皇考皇帝陛下禀純¶
乾之剛居洊震之長當世祖之丕構接武皇之正傳厯¶
試諸難侔蹤虞舜舊勞于外儷跡啇髙當龍躍以在淵¶
變化莫測其量及雷行而育物動静不違乎時兹豈非¶
順天乎若夫綸言未頒而仁聞之馳滿天下寳璽初受¶
而皇極之建繫人心兹豈非立道乎至扵親儒生扵汗¶
馬之塲輯宗盟扵櫜弓之頃兹豈非叡文之教知武之¶
功乎聖莫大扵無為孝莫大扵善&KR0071;玄造固難乎擬議¶
鴻名宜罄乎宣昭矧徃事之艱貞増&KR0396;躬之&KR0502;&KR0357;欲旌¶
永慕庶享多儀謹遣攝大尉臣某奉玉冊玉寳追上尊¶
<pb:KR4d0504_SBCK_013-9b>¶
號曰明宗順天立道叡文知武大聖皇帝¶
　　銘¶
　　　友吾銘(吾友號)¶
吾仁我以友我是須輔雖資友&KR0145;友在吾人肯友吾視¶
吾可否善不吾若友吾何&KR0145;尊者友卑貴不吾見乃忘¶
&KR0020;分乃友貧賤賤者友貴&KR0001;貴吾立傲固不可佞豈可¶
習有人扵此如澤相麗吾友友吾交盡友誼曽子之學¶
省先吾身吾友為誰必顔其人惟顔與曽尚友千載讀¶
詩讀書吾志吾在¶
　　　敬心齋銘¶
人之有學治心為先心得其理乃聖乃賢賢聖之為其¶
<pb:KR4d0504_SBCK_013-10a>¶
要曰敬清明在躬齋荘中正敬不于貌敬于其心思而¶
儼若上帝汝臨無貳無虞惟精惟一&KR0346;我天君守而勿¶
失學之終始惟敬靡他身之主宰非心而何克敬在心¶
亦敬亦聖聡明為堯温恭者舜湯曰日躋&KR0078;文緝熈孔¶
嚴三畏顔謹四非孟子養身尤善養氣彼何人㢤希之¶
則是朂爾敬心心以銘鐫為此銘者太史氏玄¶
　戚友劉君思清以其猶子尚敬謁予瀏上予嘉其好¶
　古&KR0005;掖而進道乃為之銘其敬心齋請事斯語余日¶
　望之¶
　　字&KR0003;(散&KR0003;附)¶
　　　楊鑑瑩之字&KR0003;(劉文廷壻)¶
<pb:KR4d0504_SBCK_013-10b>¶
工製噐皆有隂陽其陽文其隂質古者物善技精故表¶
裏一文質均後世物多窳技售觕故金有滓玉有瑕絲¶
有纇則為文以盖之若質之素乃為貴耳惟鑑不然其¶
質之羙見扵面其文之美見扵背盖鑑主扵瑩故也瑩¶
自外徹内用䏻以内燭外鑑之瑩未甞為文而天下之¶
文無不入焉吾故謂鑑有君子之道以其先質而後文¶
也雖然百煉而金精金精而鑑瑩豈一日之功㢤人質¶
亦然&KR0001;資扵學也大矣安成學者楊其姓鑑其名瑩之¶
其字者誠者文節公諸孫也質美近道蔚然有文通春¶
秋三傳學用薦為國子四門舘生圭齋歐陽玄書是&KR0003;¶
以贈之¶
<pb:KR4d0504_SBCK_013-11a>¶
　　　劉叔耔字&KR0003;¶
安成鐂生名士疇字叔耔&KR0025;余謁字&KR0003;夫疇者易治之¶
田之名也耔者既立之苗又壅其根使之梗有㩀以禦¶
水旱者也子名疇字叔耔尊公為子計者周矣農在四¶
民䏻衣食其三者工之技啇之利或&KR0085;以病之先王有¶
厲禁矣惟士與農同體故畊學徃徃並稱扵經士生斯¶
世筋力不匱才智有餘退恃可治之田進挾可用之學¶
傲然無求扵穹壌間以聴命扵司造世之偉丈夫也然¶
古今則㡬人焉進為鹵莾之學以倖一時之遇退為㓕¶
裂之畊以倖一&KR0010;之秋滔滔者不乏也然豈願吾友効¶
之哉實耕學扵一貫堅智力扵一勤疇有其地耔有其¶
<pb:KR4d0504_SBCK_013-11b>¶
本國之良士又良農也余為大司成時生之尊公常&KR0054;¶
為國子助教生以胄子入學日升堂講論余愛生之聲¶
琅琅而論纚纚也今别又數年矣生勉乎哉¶
　　　族子章晦字&KR0003;¶
宗兄議翁子耀既冠當字謁余字之余字之以章晦又¶
申其&KR0003;以朂之今天下之有光而䏻燭者水也火也而¶
二者不同焉水内明外暗火内暗外明然世以水鑑者¶
什一以火照者什九豈非外闇内明者晦養其明假物¶
而明始見外明内闇者明出乎物遇物而明自生君子¶
則之内外交養明晦相資猶水火日用扵世而明不匱¶
豈不以是與或曰朱晦翁&KR0004;授教扵屏山鐂氏有木晦¶
<pb:KR4d0504_SBCK_013-12a>¶
扵根春華燁敷之言由是號晦菴今子以水火言明晦¶
何居余曰木受氣水而傳氣火者也晦明明晦豈二本¶
㢤余生平喜吾歐陽氏之業為儒者甚多章晦聦明好¶
學尤多藝䏻年則弱冠已見舘榖扵大家余字以晦盖¶
望其顯融者奚止如今日&KR0001;觀者云¶
　　　李觀尚賔字&KR0003;¶
鈐邑大姓曰西溪之李有名觀而字尚賔者吾宗用綱¶
之甥也聞余訪族至其外舅家逺来即余求尚賔&KR0003;夫¶
觀一字而有二義以觀示言者九五之主一卦也以觀¶
瞻言者一卦之宗九五也六四一爻去九五最近故其¶
繇曰觀國之光利用賔于王謂其以隂柔而近陽剛有¶
<pb:KR4d0504_SBCK_013-12b>¶
仕而覲于上之象今子名觀而字尚賔可謂知&KR0001;尚也¶
已然亦何道而臻兹乎故愚甞謂觀示觀瞻之義猶未¶
&KR0085;以盡乎觀九五之觀我生上九之觀其生二爻皆有¶
觀省其已之義為六四之君子者盍亦退而觀諸已乎¶
利用賔于王實在我之&KR0001;自致也周官之法三&KR0010;大比¶
考其徳行道藝而興其賢者䏻者鄊老及鄊大夫帥其¶
群吏與其衆以禮賔之獻其書于王則再拜而受之夫¶
徳行道藝之三物者士之可自勉者也今科目復矣子¶
勉于學由是而觀國之光利用賔于王孰禦子㢤余聞¶
尚賔家多書又多山水之勝甞作亭名兩山間子既扁¶
之矣用功扵幽閴深靚之鄊䇿勲扵昭明正大之地六¶
<pb:KR4d0504_SBCK_013-13a>¶
四之觀之占属之子矣¶
　　　彭以恭&KR0003;¶
學者以字&KR0025;名有内外之辨斯不瀆也安成劉仰更致¶
其表弟彭尚謙字以恭者之請求予為字&KR0003;以贈夫謙¶
者恭也皆見乎外者也謙之中有物恭之中亦有&KR0001;主¶
何為有物謙之象曰地中有山卑者藴髙者扵其中中¶
有屹然不可犯之意特有之而不居則見乎外者自然¶
而謙也何為有&KR0001;主主者一而已矣主一之謂敬有&KR0192;¶
乎不可㧞之意䏻出乎無偽則見乎外者自然而恭也¶
謙也恭也曽謂色&KR0145;而可乎善乎君之為字也䏻求諸¶
乎中則容之著乎外者無以尚也謙之失曰&KR0127;恭之失¶
<pb:KR4d0504_SBCK_013-13b>¶
曰&KR0085;怯二者之失求諸中斯可彭氏多文人吾以恭好¶
學不倦故樂以内外之&KR0003;告之¶
　　　琅溪&KR0003;¶
吾家自鈐南之防里徙長沙之瀏陽族属之近者亦徙¶
安成北境上是為早禾田號曰早歐有名俊字用綱者¶
早歐之秀者也嘗扁其讀書之室曰琅溪頃過余　上¶
謁余為之&KR0003;夫王瑩然而澤者琅玕也溪之色幽幽其¶
似之乎琅然而清者珩璜也溪之聲淙淙盖又近之然¶
君子之比扵玉以有徳也取扵水以有本也豈徒以聲¶
色為尚㢤玉有徳故用扵宗廟朝廷水有本故逹扵江¶
河淮海善推其所為而巳吾用綱中有外著聲與實流¶
<pb:KR4d0504_SBCK_013-14a>¶
琅溪云乎哉¶
　　　彬彬&KR0003;¶
吾宗歐陽氏之甥新澤胡君復字曰扵信而名其讀書¶
䖏曰彬彬因宗人宜翁兄謁余為&KR0003;夫彬彬之言昔我¶
夫子嘗兩言之其一曰文質彬彬然後君子其一曰假¶
我&KR0070;年若是我扵易則彬彬矣釋者謂彬彬猶班班物¶
相雜而適均之貌大㮣質不勝文文不勝質二者適均¶
彬彬可想見也獨易之彬彬義安取乎豈非中古之言¶
易者象或過乎質理或過乎文必經聖人之手而後彬¶
彬與雖然愚甞&KR0060;以謂彬彬固貴乎二者之適均特物¶
相雜而易見青黄赤白是為文章則彬彬即文矣君子¶
<pb:KR4d0504_SBCK_013-14b>¶
之論終不以彼而易此也禮噐曰甘受和白受采忠信¶
之人可以學禮君子先質而後文之意豈待文勝而後¶
捄之與損其有餘而&KR0024;其不&KR0085;在夫善學君子者矣於¶
信妙齡老蒼爲學近裏以孝弟貢試于鄊故余樂有以¶
進之¶
　　　齊吾&KR0003;¶
族弟巽翁號齊吾因字以爲號者也兄原功甫爲之&KR0003;¶
曰後天之易巽東南之卦也萬物至是而潔齊焉然東¶
南之爲位以一&KR0010;言之則孟夏建已之月也以一日言¶
之則日至禺中之時也以人之一生言之則二十以至¶
三十之年也物生齊扵孟夏之月人事齊扵禺中之時¶
<pb:KR4d0504_SBCK_013-15a>¶
大抵然也士為學弱冠以至壮&KR0010;就厥條理則成人之¶
功過半矣宫庭有儀衛焉排比而不亂軍旅有行伍焉¶
整娖而不淆府庫有委積焉屏當而不煩然後為齊也¶
齊之功豈易集㢤昔者聖人自序為學之功毎十&KR0010;一¶
進唯十有五志于學至三十而立獨多其年豈非為學¶
求齊扵斯時亦難矣然則齊之道當何先乎曰齊與齋¶
同義又訓一齋主乎敬敬主乎一求之之要無踰敬者¶
或曰巽東南之卦其氣温厚敬非肅不&KR0014;何事扵㢲乎¶
曰不然巽之為言順也順莫大乎禮禮莫大乎敬敬則¶
有序而順有序而順則和生焉巽在其中矣巽翁謝曰¶
吾今而後知齊吾之綱領矣請書其&KR0003;以贈巽翁一名¶
<pb:KR4d0504_SBCK_013-15b>¶
巽亨愽洽而聦敏吾宗之英也¶
　　　竒峯&KR0003;¶
天地間氣形惟正與竒受其正者為正受其竒者為竒¶
山之有五岳水之有四瀆正也然五岳有泰華崚嶒而¶
峭㧞四瀆有清濟潜洑而趵躍是正之中有竒者焉人¶
亦然端荘靜重之士偶遇事變未甞無超邁卓絶之行¶
也特水之竒以衝激而見人之竒以感發而見皆因動¶
而見竒者也惟山之竒在峰雖静亦竒&KR0012;夐之姿騰踔¶
之&KR0020;有自然之竒不可以言喻者故士之靜獨&KR0046;居而¶
有竒節者徃徃則之安成鐂君世良著竒峰以為號吾¶
既以靜而竒者况之然劉氏&KR0070;世皆名儒&KR0060;意斯文之¶
<pb:KR4d0504_SBCK_013-16a>¶
福澤&KR0005;鍾扵世良之身&KR0001;謂因動以見其竒未必見舍¶
扵當世竒之體用扵是乎備歟¶
　　　明軒&KR0003;¶
族兄晋翁號曰明軒夫晋之明有離象也&KR0003;卦離為日¶
為火晋之象君子以自昭明徳晉之明以離&KR0272;之明為¶
日為火君子之自明心乎性乎愚甞謂日者火之精是¶
日以火為明也然火自日出者也心者性之郛是心之¶
明有性在其中也而性實自心岀者也故曰盡其心者¶
知其性也日與火之明心與性之明固無二也雖然日¶
以屢入養其明火以屢改養其明心之養其明也以虗¶
性之養其明也以静明有&KR0001;養自不息也明而誠其道¶
<pb:KR4d0504_SBCK_013-16b>¶
在斯乎晋翁兄愽學之士也其渉厯世故又乆所以養¶
其明而日進者俟余言㢤姑以是為明軒&KR0003;以應其命¶
爾¶
　　　劉恭安&KR0003;并銘¶
安成鐂君彦恭才氣敏逹學問充裕因其有彦恭之字¶
朋友號之曰恭安彦恭不䏻辭求一言以自朂予昔受¶
讀論語子温而厲一章嘗謂温而厲一辭若總下兩句¶
所謂威而不猛恭而安者威自厲岀不猛有温在其中¶
此易曉也威而不猛可緫扵温厲恭而安何&KR0001;附属曰¶
書言恭作肅又有&KR0001;謂嚴恭嚴也肅也非厲而何且二¶
者非可乆之道也持之而安惟温而厲者䏻之豈非互¶
<pb:KR4d0504_SBCK_013-17a>¶
有&KR0001;發明乎恨玄生晚不&KR0023;質正扵前修彦恭之請姑¶
志臆&KR0003;于此願與識者啇&KR0192;之銘曰人生徳性本無不¶
備氣質或偏動鮮無媿聖人&KR0001;養全體渾然貌恭而安¶
語黙皆天希聖力行持乆持敬澄其氣質懿㢤徳性恭¶
非勉强安亦&KR0025;容聖功既熟無適非中大舜命夔臯陳¶
九徳變化攸宜君子斯則千五年後横渠猶疑劉氏之¶
子其殆庶㡬¶
<pb:KR4d0504_SBCK_013-17b>¶
¶
圭齋文集卷之十三終¶
