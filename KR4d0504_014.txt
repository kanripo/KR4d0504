# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.687958
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0206-014圭齋文集-卷第十四.
<pb:KR4d0504_SBCK_014-1a>¶
圭齋文集卷之十四　宗孫銘鏞編集¶
　　　　　　　　　　　　安成後學劉釪校正¶
　　題　䟦¶
　　　北行録¶
士生休明之代區宇混一意之&KR0001;之跡跡皆可以逹即¶
其耳目之所覩記搴英&KR0259;華託諸翰墨論議之間異時¶
竒聞偉績因是以有徴扵来世也廬&KR0092;奔元凱挾其吟¶
詠之學卓犖之才其至京師與當代名縉紳劇談雄辯¶
周諮國家之巨麗而升平諸福之物舉集一時扵是黄¶
鵠朱鴈之什人爭誦之至扵登髙眺逺追懐徃哲風晨¶
月夕排遣覊思佳句尤富使之得展&KR0001;藴扵承明著作¶
<pb:KR4d0504_SBCK_014-1b>¶
之地以任&KR0045;厲輔張之風豈不大强人意乎三復降嘆¶
題而歸之¶
　　　安成劉氏家譜¶
徃年宗人南記自&KR0123;州刺史琮遡歐陽亭侯上及神禹¶
下逮安福府君萬不以地之遐僻族之蕃廣必旁蒐逺¶
羅不少遺譜成且欲合祠吉州刺史安福府君為不祧¶
之祖集宗人之近者莭春秋展敬祠下其䂓措不凢用¶
志亦仁矣嘗因堯賔兄序之惜㢤南記已矣安成鐂君¶
思清携先世告身六七通求予識其後且眂余家譜上¶
推其祖之所自出下列各&KR0128;之&KR0001;同出徴兩漢南宋以¶
上至陶唐氏得姓以来之祖其意亦由南記也余嘉其¶
<pb:KR4d0504_SBCK_014-2a>¶
其敦睦之誼圖分&KR0128;别得别生分&KR0011;遺意故爲之書且¶
告之曰子歸爲我訪黄石宗人之賢者謝曰其毋廢譜¶
學毋廢祠事庶㡬余猶有望焉思清字清隠扵予先世¶
通家又同生癸未今爲湘鄊校官家譜則其&KR0025;弟思復¶
之&KR0001;圖也¶
　　　西平李氏族譜¶
桓桓西平爲唐中興功著鼎&KR0212;徳&KR0013;&KR0058;烝當時賢良風¶
雲依乗如渾侍中如馬北平曽㡬何世系冷如氷惟西¶
平裔趾美相仍更唐厯宋我元是承設科曰雋試吏曰¶
&KR0014;守令之選㙜閣之登表表愈偉爲時名稱子孫千億¶
蟄蟄繩繩天道之報信㢤可慿予書其㮣寓勸以懲後¶
<pb:KR4d0504_SBCK_014-2b>¶
之来者扵焉斯徴¶
　　　衆芳&KR0001;存(安成劉伯仁號芳所後以扁其齋)¶
嗟衆芳之所在宜君子之盤桓巖班璘&KR0006;有菊畹紛披¶
&KR0006;有蘭朝菲菲&KR0006;紉佩文采采&KR0006;為餐通神明扵鼻觀¶
納上清扵泥丸却氛穢而益夀志無昬而氣完襲馨徳¶
乎先&KR0530;託髙風乎&KR0010;寒¶
　　　彭功逺先世手澤¶
先叅政冀公&KR0494;善廬&KR0092;彭君士楚先公上庠髙選雖治¶
春秋䏻通諸經忍見前代時文散逸毎属士楚收拾士¶
楚至則稇載充牣先公暇日亂紬而泛閱之擇其尤者¶
别彚為帙士楚亦䏻朗誦先世詩義賔至迭論玄兄弟¶
<pb:KR4d0504_SBCK_014-3a>¶
澷不及省先公朂之曰黄&KR0634;子㑹有行世時児曹毋忽¶
也先公薨之七年科舉興玄首擢第追憶先訓泰㝎甲¶
子彭公冲&KR0001;以詩經擢進士為士楚&KR0025;弟扵是其家學¶
益振他日冲&KR0001;子功逺来京師䄂其曽祖坦軒祖碧野¶
二先生及一門諸父舊業程文盖冲所題識手澤謁余¶
求一言是盖吾先公平日之所購求而士楚之&KR0001;樂誦¶
者彭氏世科之左劵不在兹乎俯仰四十餘年科目廢¶
而煟興興而歘廢今明詔復&KR0346;中書舉行玄叨塵&KR0025;臣¶
&KR0004;議&KR0692;下力賛其成又適秉筆代言播告海内矣㑹&KR0005;¶
見程文復盛當世喜而志扵斯¶
　　　南谷居士自賛像後¶
<pb:KR4d0504_SBCK_014-3b>¶
士大夫自賛其真例多自抑之辭而生平自知之明徃¶
徃見扵言表如善寫真者引鏡自照以圖其形宜無遺¶
巧玄甞銘南谷翁墓今觀其寫真自賛表裏純誠殆非¶
丹青之所䏻状尤非發潜者之所可模寫也至正二年¶
三月余客瀏東厚田湯氏家齊吾弟携此見過因贅&KR0070;¶
語于後¶
　　　五馬圖¶
卷中五馬龍者其誰如隔腦脂如行烟外如辨九疑而¶
况南山四十萬匹中欲求流雲飛電之姿嗚呼世無伯¶
樂龍者其誰¶
　　　草虫圖¶
<pb:KR4d0504_SBCK_014-4a>¶
蜂戀其房&KR0006;不可以㳺蛛待以網兮為有&KR0001;求曽不知¶
蛺蝶與草虫&KR0006;飛躍之自由¶
　　　娱拙集¶
娱拙集者吾宗歐陽存中甫之作也其中古樂府諸篇¶
情景俱至追議當時近體詩清新俊逸佳句層見是何¶
吾宗人之多才也題曰娱拙雖謙辭實出見觧六朝劣¶
扵漢魏得其巧未得其拙也晚唐媿扵盛唐亦得其巧¶
未得其拙也繼自今拙日進則詩日進矣何當見存中¶
甫重&KR0045;確之¶
　　　白麟溪三大字後¶
右白麟溪三大字前中書右丞相脫脫為浦江鄭大和¶
<pb:KR4d0504_SBCK_014-4b>¶
書溪舊號香嚴在縣東二十八里白麟則大和二十六¶
世祖之名也有恵淮者字季淵寔白麟十九世孫由遂¶
安遷溪上易以今名示有先也淮之孫綺至大和凡六¶
世大和&KR0025;子鑑至某又三世皆同居共財朝廷表為孝¶
義門扵乎溪流無終時公特書是以寵之者盖&KR0005;朂其¶
門相為悠乆㢤字畫方毅酷&KR0011;顔真卿觀者孰不改容¶
不待賛也¶
　　　大師右丞相&KR0030;墨竹¶
右墨竹一枝大師右丞相&KR0001;畫以遺其舘客授經郎鄭¶
浚常者也丞相天資明叡知識過人一日得文與可竹¶
譜學之即臻其妙觀其枝葉面嚮柯幹節脉皆與可法¶
<pb:KR4d0504_SBCK_014-5a>¶
而筆意老蒼與近代李薊丘諸人所作逈然不同浚常¶
在相府直言不阿又多引拔善&KR0124;為長史甚得體相君¶
雅愛重之故受以心畫云¶
　　　御賜石刻千文搨本後題¶
今上皇帝得智永千文命近臣摹勒刻置宣文閣中&KR0001;¶
拓墨本從官之有文學者則識以宣文閣寳而賜之授¶
經&KR0048;浦陽鄭深浚常嘗侍上經筵故預是賜可謂稽古¶
之榮也夫金璧珠寳天下貴賤之&KR0001;同尚者也國家以¶
旌有德賞有功扵&KR0001;同尚者而不靳焉&KR0001;以示恩也至¶
扵法書名書遇彌文之代時君聖性好古則其所尚有¶
重扵金璧珠寳矣於其文學侍從之臣不靳其&KR0001;獨尚¶
<pb:KR4d0504_SBCK_014-5b>¶
者而賜之所以示異恩也鄭氏浦陽義門九世同㸑朝¶
廷嘗旌之今浚常以斯文又膺是賜愚故願義門之子¶
孫世世寳之上以無忘聖天子好古博雅之志下無以¶
忘乃祖父漕遇之由足以垂乆逺矣¶
　　　䟦逺林鐂君墓銘後¶
前代士大夫非居憂人不敢以銘墓情非此則奉勑或¶
契友族属尊行與座主舉主也今常愽鐂君文廷制中¶
作逺林劉君墓銘文字簡古又得古式故特表而出之¶
　　　䟦王大年詩帙¶
余從王實初先生得其族孫徳生詩賦一帙讀之翩翩¶
然渥洼竒駿筯骨甫壯肆其馳騁未有紀極也他日範¶
<pb:KR4d0504_SBCK_014-6a>¶
以王良造父之法納之和鸞大輅之下則才氣老矣三¶
復題而歸其帙¶
　　　䟦劉士行墓誌銘¶
廬陵䖏士劉士行父以經學名家&KR0494;予在京師國學進¶
士解子元甞請序其詩文矣今其弟解觀又以邵菴虞¶
公&KR0001;為墓銘求予跋失廬陵九老以忠節文章顯國史¶
書之天下宗之士行讀其書誦其詩論世尚友顧非斯¶
人之徒與抑卲菴之銘至矣予奚庸贅¶
　　　族祖澗谷先生留藁䟦¶
至正壬午十一月予訪族至鈐岡之防里縣大夫浚儀¶
趙侯尚之因休日時來勞既而又專其舘賔羅君孺文¶
<pb:KR4d0504_SBCK_014-6b>¶
與其子璉求鈐岡題名記等作時予又之別族之安成¶
孺文踪跡余&KR0001;至暇日敬問其先世則先軰澗谷先生¶
之從諸孫也先生分教長沙時先尚書澹軒先生居郡¶
泮前廡道同志合友誼彌篤既去官書問不絶咸淳甲¶
戌先冀公以混&KR0024;入國學先生時為權院留臨安貽書¶
相慶以為先尚書宣力學校之報内附後猶數有書於¶
是予與孺文叙先世通家之好聚首數日驩甚&KR0005;別出¶
先生長沙藁一帙視予帙中或手自抄或筆更録朱墨¶
如新皆&KR0001;&KR0039;校歛袵讀之如從先世與先生㳺詠碧湘¶
翠&KR0354;間也獨詢其適傳則有如徃時湘中之所傳者使¶
人不能不係之以感&KR0099;士大夫寓形天地可託者二一¶
<pb:KR4d0504_SBCK_014-7a>¶
曰有文二曰有後二者未必得兼不得巳而去則有文¶
庶無憾也¶
　　　歐陽文忠公墨跡䟦¶
玄生平&KR0001;見兖國文忠公真蹟甚多其篇帙大者扵同¶
年許安陽家見毘&KR0092;胡文恭公墓銘藁百丈輝上人&KR0001;¶
見州郡名急就章胡氏碑行草急就章皆微渉行楷余¶
家&KR0001;蔵佳者曰與杜祁公蘇明&KR0098;書及晚年三乞致仕¶
表草皆筆法如一獨祁公書端謹結體頗若蘇氏父子¶
豈非蘇氏感公之至初年倣公之書後充拓自為一家¶
體邪兹来叙族至早禾田歐氏見集古題名碑䟦而歐¶
氏在楓&KR0035;下者又出與留守學士書見示皆名墨也第¶
<pb:KR4d0504_SBCK_014-7b>¶
書中貺字兩用雖貺况古文通然意若有&KR0001;謂留守學¶
士者得非田元均乎旅寓乏文字考訂姑識此&KR0003;以竢¶
愽古之君子¶
　　　眉夀二大字䟦¶
至正丁酉九月浦陽鄭深浚常由吏部員外郎除浙西¶
憲僉&KR0005;行自念先為授經郎學在内府密迩青坊常&KR0023;¶
侍皇太子硯席今日逺&KR0229;&KR0105;當入辭乃因宫臣以見既¶
詢其南歸之由對曰老母年近八十思便侍養是以逺¶
渉鯨波不敢憚勞也儲君惻然頋左右取近日所書眉¶
夀二大字賜之盖以髙其親之年庶以永其子之養也¶
敬惟皇太子天迪仁孝之性扵兹一事二美備焉仁事¶
<pb:KR4d0504_SBCK_014-8a>¶
親之實孝為仁之本皇太子平日視膳問安盡其愛敬¶
之道扵三宫兾以寧君親之心&KR0003;君親之志以蘄君之¶
夀也一旦推其&KR0236;&KR0011;之盛心成己成物之功仁與孝不¶
可勝用矣眉夀始見扵&KR0206;風之七月老人眉有毫夀之¶
徴也後屢見於魯頌之閟宮今鄭氏在淛東九世同㸑¶
旌表孝義之家也部使者興化羙俗之官深知斯行奉¶
元良心&KR0030;以歸心法之正大筆法之端嚴焜燿山川新¶
民觀瞻於是稱&KR0206;雅之兕觥効&KR0206;人夀君之敬而竭其¶
忠賦魯頌之駘背保魯侯夀母之樂而遂其孝繼今鄭¶
氏忠孝之祚日熾而日昌其兆在此也深属玄述其實¶
謹書之下方云¶
<pb:KR4d0504_SBCK_014-8b>¶
　　　沁園春(玄旦日先君冀郡公/作此示勉敬跋于後)¶
玄子来前還憶汝今朝初度時是吾家㡬世書香閥閱¶
我翁疇昔心地坦夷宅相伊何泛紅老子汝母慈仁有¶
兒如今恨&KR0029;門人去和膽為誰丈夫七十何為&KR0312;三十¶
功名已是遅要經天緯地拓開實用嘲風弄月省可虗¶
詞我亦平生巵言徒費猶酌　花向九疑團欒好待老¶
吾泉石留汝鍾&KR0212;¶
　大徳丁未玄賤生之日先公祝之以沁園春玄受而¶
　蔵之第年以家貧性亦踈散房中惟有一敗篋以繩¶
　約之篋中無&KR0001;有又以紙外護之甚嚴暇日時復展¶
　玩明年戊申不幸先公棄&KR0162;自是見&KR0186;嗚咽殆不忍¶
<pb:KR4d0504_SBCK_014-9a>¶
　觀皇慶壬子玄免先公䘮又二年矣先公在時&KR0001;㝎¶
　謝氏&KR0010;乆不克成婚繼妣長沙郡君謀為玄畢㛰&KR0666;¶
　而玄方㳺湘中繼妣老妮啓玄篋取故衣浣濯&KR0024;紉¶
　以俟新婚老妮目不知書篋中文字亦為&KR0001;持去此¶
　詞亦在焉玄歸而求之竟失其&KR0001;遍索十&KR0070;日無得¶
　深自刻責以為不䏻寳蔵先人之訓遂為此生抱恨¶
　之大端毎至劬勞之日則泣而識之如是二十五年¶
　屢甞&KR0572;之先公兾隂相之庶㡬復見此詞以無&KR0018;付¶
　嘱之意延祐乙夘以来玄僥倖科第厯官中外至元¶
　元年乙亥叨恩翰林直學士國子祭酒先公贈翰林¶
　&KR0033;學士亞中大夫䡖車都尉追封渤海郡侯㝷&KR0041;奎¶
<pb:KR4d0504_SBCK_014-9b>¶
　章近臣奏請有㫖申勑詞臣製碑以賜玄感激之餘¶
　付書還家嘱舍弟信翁先白扵彌告祭之日諸昆弟¶
　子姪咸集中堂姪進老&KR0205;前曰昨日偶治故書得先¶
　祖手澤一紙蟫食殆半乃夀八翁沁園春也兄弟相¶
　視大驚曰此汝叔平時徧求而不得者汝何得此衆¶
　取視之果然即付書報玄京師二年丙子夏謁告南¶
　歸立碑甫抵舍姪即以詞見遺玄奉詞涕泣如隋珠¶
　和璧去而復還自計生平可喜之事未有過此嗚呼¶
　異㢤詞&KR0001;謂宅相伊何泛紅老子者謂外大父臨賀¶
　府判理齋李公也&KR0029;門人去和膽為誰者是&KR0010;免先¶
　夫人䘮也潮風弄月省可虚詞者玄少作頗患多故¶
<pb:KR4d0504_SBCK_014-10a>¶
　先公以實學朂之也猶酌檐花向九疑者先公分教¶
　舂&KR0092;時&KR0005;之官也雖然玄之至喜者以此詞之失而¶
　驟得則先公若有隂相之也他日或可逭伯魯授簡¶
　之責也其至懼者則以先公期待之意如彼而玄之¶
　踈文謭學&KR0001;成就若此其何以逭伯符不克&KR0018;荷之¶
　譏乎装禠既完踪跡&KR0001;至必携以自随三年丁丑以¶
　侍講學士召入京戊寅春以二品恩例申請夏五月¶
　進贈中奉大夫湖廣等䖏行中書省叅知政事護軍¶
　追封冀郡公先妣追封冀郡夫人六月甲申祭禮畢¶
　因出此卷再寫善本并致&KR0001;感云男玄泣血書于賢¶
　良坊寓舍¶
<pb:KR4d0504_SBCK_014-10b>¶
　　　䟦先公與南谷先生書¶
先冀公與南谷居士未及一識族中宜翁為之求書扵¶
安福同知王君習齋未㡬習齋去官故未及投㽞之篋¶
笥考其&KR0010;月盖大徳丙午丁未間書則玄為子弟時代¶
先公作者也至正壬午十一月玄叙族至防里俯仰&KR0005;¶
四十年南谷先公即世皆乆兩家子弟覧之愴然¶
圭齋文集卷之十四終¶
