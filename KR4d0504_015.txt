# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.733037
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0206-015圭齋文集-卷第十五.
<pb:KR4d0504_SBCK_015-1a>¶
圭齋文集卷之十五　宗孫銘鏞編集¶
　　　　　　　　　　　　安成後學劉釪校正¶
　　賛¶
　　　御書九霄賛¶
聖人居潜如日未旦待其&KR0005;出光景扵粲若木蟠桃實¶
生海濵天光首被先萬物春&KR0272;麗正中烜赫八表物物¶
容光莫&KR0023;私照上在桂林臣有震宦躬荷寵頋染翰賜¶
之作其踐胙億兆悉臣欲&KR0259;天章㡬千萬人向&KR0001;&KR0041;恩¶
曠遇希世隋珠和璧&KR0154;&KR0085;言異今雖近臣孰敢奏請仰¶
瞻雲漢惟有引領日邉之氣其名曰霄陽&KR0070;用九乾徳¶
孔昭龍飛之徴有開必先形諸翰墨夫豈偶然天啓淵¶
<pb:KR4d0504_SBCK_015-1b>¶
&KR0168;神助筆力震畫乾&KR0004;洞見天則猗嗟震宦世世寳蔵¶
億載萬年為龍為光¶
　　　麟鳯二大字賛¶
皇太子習大書端本堂上命庋其&KR0001;書記之扵籍或以¶
賜近侍宫臣則録所賜人姓名而登載之慎重之至也¶
宣文閣授經郎浦江鄭深其官署既在内府與青坊宻¶
迩深家又以九世同居聞自諭徳以下咸樂與之逰因¶
得侍硯席&KR0013;寵頋故有是賜焉&KR0001;賜為麟鳯二大字若¶
曰同居為國家之瑞有若麟鳯云爾筆法方嚴意度閒¶
暇天縦不凢深得之&KR0098;為慶幸屬玄記其事扵下方謹¶
拜手作賛辭曰春宫臨池神助腕力結體楷嚴運筆端¶
<pb:KR4d0504_SBCK_015-2a>¶
直上命宫臣以時貯儲遇有賜予籍而記諸深仕延閣¶
授徒宫庠&KR0023;陪燕翼膺是寵光維麟與鳯肇錫孔嘉有¶
之似之瑞我國家¶
　　　潘雲谷墨賛¶
徂徕松雲貯玄谷道人居中抱其獨琅琅空山萬杵熟¶
道人曄然開電目松雲化石石化玉崢嶸寳氣霄漢燭¶
貢之奎章月在櫝龍光淋漓九宇福¶
　　　十八羅漢&KR0030;像賛¶
我觀應真玲瓏八牎具妙用故示諸愚憃世言神通自¶
墮㓜哤匪&KR0394;匪漢匪竒匪厖見師即呵孰前摶控千花¶
㝠㝠百泉淙淙猿吟鶴飛白雲空谾龍伯山君巴滇蜀¶
<pb:KR4d0504_SBCK_015-2b>¶
駹爪剛力獰冠詭服厖或象瑜来或扵莬降信攝平等¶
詎分珉玒如来在時慧日萬邦既入&KR0314;境俄然膏釭固¶
&KR0113;第二有二無雙矧此苦海寔資徒杠南浮諸方金鼓¶
肆摐建論性相&KR0035;兹疑幢彼不見月指月在江渟為泓¶
洄激為湍龍我無成&KR0220;喧寂一腔¶
　此歐陽先生閒暇時着意為鐂仲賔題此廿韻仲賔¶
　避亂客固江黄氏子魯&KR0001;因以遺之識者當因文以¶
　重其畫不可因畫而汎觀其文也馮翼翁子羽觀䟦¶
　　　為防里族姪題兖文忠公像(歐陽永叔)¶
文在兩間與世推移道之&KR0005;興文必先知八代萎蘼韓¶
歐&KR0071;作讀者贍之實啓濂洛五季鉅筆素王㣲權本論¶
<pb:KR4d0504_SBCK_015-3a>¶
拳拳慶暦七篇人心既正士習斯淳黄河泰華我公其¶
人¶
　　　自賛¶
不古不恠不清不竒置之竹籬茅舍似無不可貢之玉¶
堂金馬亦無不宜噫百年三萬六千日與吾相對吾亦¶
不知其為誰¶
　　　族兄山村先生像賛¶
實踐真&KR0113;洙泗之學闊視雅撡箕穎之風節用謹身充¶
而逹乎曽閔之行存心養性悟而超乎松喬之宗子孫¶
極髙年之養而志存舊日之儉素鄊䣊推丈人之行而¶
身教後生以謙冲郡侯賜帛重扵郷飲朝廷表門侈扵¶
<pb:KR4d0504_SBCK_015-3b>¶
素封是宜濟南諸生追懐九十之伏勝㐮陽過客想見¶
百代之龐公¶
　　　族子秉彜像賛(山村子也)¶
以治官之&KR0014;治家以應世之智應族不遺履舄任用咸¶
當不勞鞭筭資具自&KR0085;心平而直何事城府行簡而易¶
豈資邉幅有子孫之賢可恱情性有山林之勝可娱心¶
目人見其康徤而期爲山村向上之夀我觀其忠厚而¶
知爲歐門鼎盛之福與¶
　　　静&KR0113;先生&KR0030;像賛(先生姓劉名因字夣吉容城/人至元中蒙&KR0073;宗召爲賛善)¶
(辟集賢學士皆不拜)¶
㣲&KR0039;之狂而有沂上風雩之樂資由之勇而無北鄙鼓¶
<pb:KR4d0504_SBCK_015-4a>¶
瑟之聲扵&KR0073;皇之仁而見不可留之四皓以世祖之畧¶
而遇不&KR0014;致之兩生嗚呼麒麟鳯凰固宇内之不常有¶
也然一鳴而六典作一出而春秋成則其志不欲遺世¶
而獨徃也明矣亦&KR0005;&KR0025;周公孔子之後爲徃聖&KR0071;絶學¶
爲萬世開太平者耶¶
　　　黙■先生&KR0030;像賛(東平安民)¶
寤寐乎明善誠身之書歩趋乎格物致知之學&KR0028;西三¶
鱣未必榮扵教授之四世荀&KR0092;八龍奚以過扵伯仲之¶
一壑豈非白茅作而忠信著玄酒淳而&KR0285;慾薄者乎鍾¶
期伯牙有同世而不相遇者吾胡扵黙■之神交而益¶
以重容城之先覺也¶
<pb:KR4d0504_SBCK_015-4b>¶
　　　威如蘇先生&KR0030;像賛¶
英英&KR0181;芝皎皎素絲冥捜逺討黙識近思子雲精深季¶
海孝友徳人之容君子之守¶
　　　郎中蘇公畫像賛¶
維子寧父為名卿士其心塞淵如古君子既合扵古誰¶
諧於時職是正直弗究厥施居家嗃嗃在國諤諤屹如¶
長松矯如一鶚蚤以讜言屢忤權相晚著恵愛&KR0085;食邉¶
饟剛者必仁仁必有後宜爾有子簡自造秀遺像儼然¶
不亡者存九京可作孰敢吏雲¶
　　　曽文辿像賛¶
先生之學吾誰與稽吾有源委澗&KR1481;東西先生之書吾¶
<pb:KR4d0504_SBCK_015-5a>¶
讀未遑吾有徴信季通&KR0181;陽大道無形公獨有像神仙¶
不死公獨有塟塟留仙訣像馭仙風止乎觀丘池水澄¶
融魂月魄水息慮艮止鶴鳴長空騰化震起遺鈐記傳¶
嚴宻謹言感發人心何日已焉¶
　　　防里族姪友人劉伯常名&KR0212;賛¶
鐂氏奕世以更著號何事扵更一變至道不變者存于¶
其保之字子以常名子以&KR0212;¶
　　　陽明軒太玄子龍¶
閶闔開蜿蜒回寳劒出天馬来¶
　　䟽¶
　　　寳雲禪寺題䟽¶
<pb:KR4d0504_SBCK_015-5b>¶
唐㑹仰小釋迦上彤禪師作雙峯禪寺扵石鎻峰下迄¶
今稱名刹座席多叢林望士至則咸有&KR0001;&KR0035;建舊殿僧¶
堂作者為别傳泓法堂為晦谷輝鍾樓為夢作滿南廡¶
丈室為近年謙山福今堂頭一清徹公克武前　仰瞻¶
佛殿屋老思撤之揣力弗贍以余舊家宜陽寺迩吾族¶
求作儷語發端鉅家兾&KR0023;資助圖維厥新詞曰¶
唐刹占山水之竒舊多勝迹瞿曇備天人之福必有廣¶
居維兹寳雲雄我鈐邑翬飛傍峙已&KR0717;巗瞻象馭中臨¶
未崇殿制兹欲裒多益寡舍舊圖新即蕪陋以徴辭謁¶
華&KR0254;而求助扵是講遺規扵娑馺證妙境扵率陀長者¶
布金祗園咄嗟集事老人懸車故里讃詠成功故䟽¶
<pb:KR4d0504_SBCK_015-6a>¶
　　書(啓附)¶
　　　與&KR0001;性姪書¶
自夏謁告祠垣道假江左取便欲經祖郡省墓譜亭之¶
行途中暑&KR0501;心與迹違抵家以来且人事蚕叢文債日¶
生逺辱慰問但卑叔在朝沗自&KR0025;臣未罄黼黻之報㤙¶
及二代兼蒙賜碑榮幸不勝今遣僕老李特賫&KR0217;賜碑¶
一本相奉别致薄贐贈諸族属煩吾姪分俵勿患其寡¶
而患其有未至也迩者賤疾百病交攻使者復促上道¶
起居未可自必老僕即使之歸似難稽召命舟中欲使¶
任其扶持之勞家兄而次雷此致問不宣¶
　　　荅意山先生¶
<pb:KR4d0504_SBCK_015-6b>¶
意山聘君老兄文侍玄去冬防里彌月之留&KR0386;濡道徳¶
之味扵骨&KR0079;之情得扵兄&KR0001;教良多迨今銘感未已令¶
郎来辱恵問勤懇第恨溢羙辭多令人讀之赧然賤跡¶
自正月中旬以来右&KR0176;　腫其痛如剜始者護痛不敢¶
屈信乆之兩&KR0085;筋挛即目行立俱廢稽延召命恐違官¶
箴遂援年雖未及身委有病自願致仕者聴之例移文¶
有司行逹朝省兾此庶得藥褁&KR0825;心然亦沉痼如舊書¶
来所謂促装上道那得許事耶令郎&KR0004;至適值病體服¶
宣利之藥遂致泄瀉不已困憊不䏻見客&KR0070;日稍復當¶
圖報深媿莫䏻效毫&KR0288;之助聞張毅甫尚書除江右憲¶
使其人相知力疾作一書干之或䏻相汲引一試也側¶
<pb:KR4d0504_SBCK_015-7a>¶
聞兹&KR0010;垂帳仍在舊舘郡泮必時至彼諸生常得親炙¶
老成亦幸事也餘惟萬萬自愛占荅崖畧不敵先施等¶
于尊照不宣¶
　　　又與意山先生書¶
玄壬午譜亭之别于今六年都下蒙恵書但送書人乗¶
便即行徃徃不别而去不及報書為歉方馳仰間令郎¶
至荐辱佳翰承寓居春㙜夀履康裕殊慰殊慰文集舊¶
序如戒更寫令郎&KR0001;著易問辨甚佳已為作序第媿病¶
餘意緒不佳乏好語也令郎氣宇明爽因推其八字非¶
常發逹行當擢科吾兄收義方之效享榮養之禄計日¶
可待也劣弟蹣&KR1552;如昨右臂時苦風氣流注大為&KR0001;窘¶
<pb:KR4d0504_SBCK_015-7b>¶
最是文債日生無少休息令人悶悶未&KR0114;㑹期惟以道¶
珍嗇草草伏希尊照不俻¶
　　　回&KR0001;中書¶
猶是癸卯年叙譜以来今三十有五年矣是時不肖與¶
所中俱在子弟之列毎思㓜&KR0025;兄弟之樂今復欲爾尚¶
可得耶去夏謁告祠垣假道江淛初意徑趍洪&KR0061;一訪¶
故耳中途劇暑遂與願違老僕還聞族中諸公相&KR0049;甚¶
乆令人慚恧無已兹逺席宗庇自沗&KR0025;臣恩及二代兼¶
&KR0041;賜碑尤出望外受寵驚懼&KR0041;書乃以賀言惟重怵&KR0357;¶
祖塋題表之喻僕何敢當第&KR0494;&KR0010;侍親春&KR0092;見元公家¶
&KR0070;世之墓皆太守方孚若為題之他日援此故事或得¶
<pb:KR4d0504_SBCK_015-8a>¶
一名筆表識亦未晚也踐迹近叨兩召貧病交窘居行¶
未知攸措吾姪何以告之儀翁還&KR0825;此占復潦畧等㡬¶
孚照¶
　　　囬所立書¶
相距五百里相别十五年逆旅&KR0029;伏靡不更常起居動¶
静邈焉無&KR0025;忽宜翁兄携&KR0001;恵書得之驚喜相半追憶¶
曩侍先君子琴册適執事自綵侍来以拜見退相&KR0025;齋¶
閣是時僕與執事俱為人子弟一門自為師友之樂有¶
不容喻今日此况此味惟屬之&KR0001;立仰為名門雍熈之¶
&KR0100;翁季道徳之盛異時秋蟬賦側耳獨領畧吾知叔弼¶
乆矣兩科士論殊以魯生不来為恨六月之息三年之¶
<pb:KR4d0504_SBCK_015-8b>¶
鳴端有所待他日榜中龍虎第一相承舍君其誰政當¶
堅坐冲宻守庚申耳區區遭時承乏何&KR0085;置牙頰来書¶
諄諄然及之令人卷舒媿瀋可拾甚者以六一爲是何¶
以美疢强加我耶此公事業未論其他只蘆荻畫地我¶
軰曽受此苦曽下此工夫否此則斷斷然不夣見脚板¶
者也廬&KR0092;長沙之議不謂兹事亦徹聴聞僕在二郡不¶
趐滄海一稊或者之語僕亦不辨惟應之曰僕爲崇韜¶
不敢藉談尤不敢也不敢布素一語亦告者過番氊痩¶
馬自是鄼億家風且先軰三尺森嚴在前何敢猖獗一¶
歩&KR0009;示&KR0030;軸皆米家虹月惜蕪&KR0126;不&KR0085;發揮&KR0010;晏百冗¶
填委宜翁行又&KR0205;尊翁朝奉令&KR0361;意山學士令弟芳茂¶
<pb:KR4d0504_SBCK_015-9a>¶
暨族黨諸先逹皆不及顓状敢告申敬何時譜亭叙拜¶
以罄鄙懐家兄而次附致謝臆等㡬魁照不宣¶
　　　囬鐂申齋先生書¶
玄頓首再拜復書提舉聘君申齋先生丈席玄即辰清¶
和承體&KR0049;佳勝濟南&KR0132;年有相之道不勝願見之禱吾¶
宗振先来辱書且知姪孫宗任客臘叅謁座下第緘&KR0009;¶
雄文迨今未至不審何故亟稱督索端便復命隴阡樵¶
採之禁事出當然流言之惑實無是也區區抱病三載¶
始&KR0023;一歸心志凋殘舊學如失其不䏻爲先正大夫役¶
也審矣適&KR0049;&KR0114;氏女病振先就之相見借紙占酧凡百¶
潦畧惟鼎茵加毖以夀斯文謹奉状不宣¶
<pb:KR4d0504_SBCK_015-9b>¶
　　　答劉桂隱書¶
玄頓首再拜復書桂隠先生執事玄視廬&KR0092;江鄊乃未¶
&KR0023;一寓桑&KR0922;之敬諸鄊先生亦未甞一望&KR0130;絇虚名誤¶
人僕僕南北抱兹二欠&KR0018;&KR0018;奚文先生道徳之重藻鑑¶
之明今先之以書且有文集叙之喻僕何&KR0085;以叙髙文¶
之後此亦虗名誤聴聞耳踵襲訛謬如是不已豈不甚¶
可畏㢤僕自去春痺疾盛作一&KR0010;之中謁告十九今者¶
又有哭子之戚倀倀南歸予環之使要諸潞上夏初誤¶
恩落侍講升學士俯僂循墻迨今未敢拜命心常怔忡¶
舊學廢忘仲賔還姑爾塞責滓&KR0126;髙明知罪知愧盛暑¶
力疾治答不敵先施切希照亮¶
<pb:KR4d0504_SBCK_015-10a>¶
　　　荅孫春洲書¶
玄頓首再拜上記春洲聘君先生玄讀天台賦金聲嫋¶
嫋吾耳&KR0005;二十年識公扵此盖乆昔人識心在識面之¶
前斯謂知已族弟志行家人至辱佳翰勞問勤懇殊慰¶
瞻馳第玉署再遷之言此傳&KR0003;者之謬幸勿過聴區區¶
抱痾三年朝廷熟察而深憐之譬之病駒不任銜勒置¶
之茂林豐草之地使之姑遂其本性豈有復可驅䇿者¶
哉令郎才俊自當不乏知遇萬一邂逅在他人尚䏻推¶
轂豈敢愛一援手之力扵秦晋之戚㢤价旋力疾占荅¶
秋杪冬&KR0004;必到防里胥晤有日餘儲面賦草略切希照¶
察不宣¶
<pb:KR4d0504_SBCK_015-10b>¶
　　　又¶
玄頓首再拜春洲先生契友玄曏在史舘與曼碩掲公¶
談江右人物掲稱譽足下才美在臨川孫履常何太虗¶
間㑹見咄咄逼人他日相知翰墨中益見故人藻鑑之¶
髙日者弊族諸子弟見過又知結習斯文固有&KR0050;&KR0081;第¶
恨才薄資淺仰慕前&KR0113;薦士不得彷彿其萬一耳&KR0001;求¶
春洲詩及大字草草塞責報章逺勝作者子昻墨蘭自¶
是佳品感媿無斁區區劇暑抱病趂便裁荅不敵先施¶
尚㡬照察不宣¶
　　　與張憲使書¶
都門别後賤跡㝷亦謁告還湘相距地逺乏便致書惟¶
<pb:KR4d0504_SBCK_015-11a>¶
深馳仰近傳全除目共諗移軺&KR0965;浙弭節西江西江之¶
民蘇息之期實在此矣僕先世西江人也里中長老時¶
相徃来語及公来相與喜抃少白僕近訪族族中少俊¶
甚多有姪原春者其才&KR0085;以應舉然得失未可必&KR0061;州¶
路學薦為直學例必經憲司試驗欲望相公賜一援手¶
之力他日寸進寔出陶鎔何敢忘也賤體入春以来痺¶
疾愈甚兩&KR0085;筋攣行立俱廢雖被召命自度病&KR0020;如此¶
未見即愈自願休致之章已逹有司毎日&KR0025;事藥褁而¶
已為况無&KR0085;為知已道者舍姪行顓此起居未中冀順¶
序珎嗇行膺柄用不具備¶
　　　慰國愽䘮母書¶
<pb:KR4d0504_SBCK_015-11b>¶
玄頓首奉慰文廷愽士至孝玄不意慶門&KR0029;伏之㑹先¶
大夫人奄棄榮養緬惟哀痛柰何玄聞變不勝&KR0228;怛已¶
僦小車詣行府申唁昨暮適苦痰嗽欝眩之證又聞車¶
行甚亟&KR0020;未&KR0023;面㑹中統若干聊為雇車之資道逺兾¶
節哀順變以㐮大事手䟽潦略不具¶
　　　與劉文廷書¶
玄手書再拜上文廷博士提學相公仁友玄徃夏去國¶
同列中以不&KR0023;一言以别為恨客冬還鄊乆之又以不¶
蒙一紙之&KR0009;為欠今夏忽睹除目承有儒㙜之擢既喜¶
且駭其喜則以國&KR0004;甚重此職覃懐許公由是拜左轄¶
亦愚葉公由是拜右轄大徳中呉與趙公由是入為待¶
<pb:KR4d0504_SBCK_015-12a>¶
講吾文廷居之&KR0098;愜士論其駭則以賤跡離翰&KR0080;時當¶
揆力勉其留其言以為斯文漸&KR0116;人少僕抗言薦&KR0070;士¶
為代如文廷皆其列也當揆盖甞諾之今忽外&KR0024;非文¶
廷求出必不爾也已而果傳有子夏之戚聞之胸次作¶
惡者&KR0070;日昔有三人聞客言虎患一人蹙額特甚僕其¶
人也才不才亦各言其子徃年甞以此致心疾後来熟¶
思之理&KR0070;自然皆有乗除&KR0113;短存乎其間莫年䀌傷亦¶
復何濟不如姑聴造物&KR0001;以䖏我者何如耳劉仲賔行¶
亟此代面外有一啓極知剰出或可助發一莞聊以寛¶
君之憂也僕態勝舊近又苦痰暈之疾但夙縁無涯竟¶
日為人造綺語業殊可厭也毫楮草草希照亮¶
<pb:KR4d0504_SBCK_015-12b>¶
　　　啓¶
兹諗輟班學省進秩文臺晨入都堂陳&KR0168;懐而求去晝¶
歸六舘别同舍以治行綸綍及門輶軒在路既許即家¶
而為府又容需次以申情仕宦以稱職為稱心宜無内¶
外重䡖之辨賢逹唯知義故知命自明禍福&KR0029;伏之機¶
故扵趍賀之緘&KR0186;為譬觧之語孔文舉楊徳祖古人&KR0001;¶
親即児羡門子浮丘公今世未聞有後首尾不嫌扵衡¶
决肺肝&KR0001;托扵深知毣毣馳忱怱怱闖便¶
　　　囘有壬許叅政啓¶
辱示謙鳴喜新賁治包胥感無衣之賦竟償復楚之言¶
相如&KR0023;全璧之歸始著却秦之勇盖人之秉忠者必遂¶
<pb:KR4d0504_SBCK_015-13a>¶
而物之拂性者終還追惟徃事之堪驚益懐髙位之難¶
䖏文&KR0163;有議豈容居西掖而弗知丹詔驟頒乃獨使東¶
&KR0550;而恭聴此挾姦回之秘䇿欲摧俊又之前茅㝷移疾¶
以去官姑待時而俟命生意已存扵碩果大材寧繫扵¶
匏&KR0050;皇天實鍳乎臣&KR0168;聖主自㝎乎國是予環鶴渚公¶
曰盍歸乎来㢤授柄鳯池衆謂兆&KR0085;以行矣属開端扵¶
更化嘗効力扵代言然非烏&KR0023;莫勝&KR0154;免絳侯見沮急¶
迓輶軒而傾盖真同韋布以弹冠洎僉黄&KR0288;之謀親預¶
緑章之寫扵是退前日掩奎之宿即當時押角之人嘉¶
與賢䏻洊行周家選舉之法至詒朋友共播虞廷賡歌¶
之音第媿踈庸莫陪&KR0045;厲王通受罔極之賜惟乞閑身¶
<pb:KR4d0504_SBCK_015-13b>¶
孟明收再効之功當書逸史亟酬先施倍切懽悰¶
　　　祝告文¶
天&KR0140;寳命列聖相承貽萬世之丕基輯九圍之至治頋¶
兹菲徳嗣守基圖念皇考之上賔結孝思之㒺極爰舉¶
徽稱之典躬陳時祝之儀尚兾垂歆敷&KR0236;祚胤¶
　　　明宗皇帝附廟祝文¶
扵穆皇考聖徳配天何臨御之弗遐儼威靈之如在顧¶
兹冲&KR0396;嗣守皇圖&KR0357;惟丕訓之承祗奉鴻名之舉是用¶
躬執圭瓉薦其苾芬仰惟願懐来格来貺¶
　　　焚黄祝版¶
維至元三年&KR0010;在丁丑二月朔壬申越十三日甲申孝¶
<pb:KR4d0504_SBCK_015-14a>¶
孫翰林直學士國子祭酒玄敢昭告于祖考贈中順大¶
夫中書禮部侍郎上&KR0016;都尉追封渤海郡伯澹軒先生¶
歐陽公玄奉元統三年甲戌三月制書以玄沗列藝文¶
大&KR0101;俻位三品推㤙二代贈封祖考官職勲爵如右是¶
年九月以書到家告廟改題且遵&KR0212;式為玄㝷遷大常¶
翰&KR0080;等官限以職守今者謁假来歸告墓之典始克成¶
禮惟我祖考懿行粹文師表湘楚惟誠㳤人恵利後學¶
儒者之徳莫盛扵兹餘慶&KR0001;被施于諸孫&KR0023;承國㤙致¶
有褒贈思昔咸淳甲戌鼓篋上庠在其當時六舘諸生¶
為厥父母咸得推㤙世運遷移先考齎志六十年間&KR0010;¶
運一周積善之報乆而罙彰有若此者侍郎法&KR0025;之官¶
<pb:KR4d0504_SBCK_015-14b>¶
貴列八座渤海大郡之壌崇視徹侯載燔宻章昭侈上¶
賜伏惟膺此寵光濬厥福澤庇頼我後益熾以昌謹以¶
牲齊殽饌式伸䖍告¶
　　　焚黄告后土¶
維至元三年&KR0010;次丁丑二月壬申朔越十有三日甲申¶
翰林直學士中順大夫知制誥同&KR0113;國史國子祭酒歐¶
陽玄敢昭告于官榮橋白雲菴后土之神玄欽奉制書¶
贈封祖考中順大夫中書禮部侍郎上&KR0016;都尉追封渤¶
海郡伯爰擇榖旦燎黄于塋惟神苞流崇深頴擢明秀¶
相我先祖妥靈于兹芘厥後又本固枝茂實惟神庥恵¶
徼方増報祝敢後自今以紿恩休&KR0070;至維爾明神亶有¶
<pb:KR4d0504_SBCK_015-15a>¶
榮耀尚圖利之謹以酒殽庶羞式伸䖍告¶
　　　防里祭祖祝文二¶
大元至正二年&KR0010;次壬午十一月己已朔十有三日辛¶
已曽孫翰林學士資善大夫知制誥同修國史玄謹以¶
牲酒之奠致祭于防里第十一代祖七承事府君歐陽¶
公墓前而言曰禮去鄊國省墓而行重違逺也先世遷¶
瀏動踰十紀井邑既殊&KR0010;月既乆踈逖松檟事&KR0020;使然¶
餘慶&KR0001;覃靡間彼此玄自&KR0060;科第登進公朝俻列法從¶
推厥本原敢昧&KR0001;自謁告来㱕展省墓下追懐雨露怵¶
惕深増惟我先祖流慶後昆願自今始無曠彛禮尚享¶
防里歐陽氏始遷第一代祖府君墓前人本乎祖百世¶
<pb:KR4d0504_SBCK_015-15b>¶
匪遥精神旁通體魄如在逺孫席庇展省還鄊萬木一¶
春萬水一清豐本濬源用永有譽惟我先祖寔克相之¶
　　　祭后土文二¶
防里第十一代祖墓后土氏之神先世遷瀏違逺墳墓¶
曽孫展禮宅靚以固祖考来歆神亦恵顧濬靈鍾奇錫¶
我蕃祚我族既惇百世無斁尚享¶
防里歐陽氏始遷第一代祖墓后土氏之神自吉之&KR0061;¶
我祖始遷妥靈兹阡今三百年髙山蜿蜒其上隆然神¶
相我后慶流如川¶
　　　翰林國史院祭掲侍講文¶
嗚呼公之道徳忠厚篤實洞徹内外公之文章純深爾¶
<pb:KR4d0504_SBCK_015-16a>¶
雅警發憒憒方舘閣之踐&KR0402;實昌期之際㑹宻勿論思¶
從容進退當譽望之日隆惟恪恭之弗戒掌斯文扵玉¶
堂賛皇猷之光大侍講讀之經幄知啓沃之切聞待引¶
年而挂冠戒舟楫而南邁帝&KR0236;命而来還兾黄&KR0288;之未¶
艾遹聞詔之方&KR0507;思竟考夫前代詔總裁扵三史庶緝¶
熈扵帝載天不憗遺慨其殄　惟我同僚思其莫再望¶
望喪車悠悠丹斾尚期英爽歆此薄酹¶
　　　祭子逹老文¶
至正元年&KR0010;次辛已二月十一日老父八翁即大都崇¶
仁門之寳泉寺為特羊舉酒殽之奠告汝十二郎上舍¶
之靈曰嗚呼哀㢤尊者哭卑者而哭扵暮年生者送死¶
<pb:KR4d0504_SBCK_015-16b>¶
者而送扵異鄊天下之慟有甚扵斯乎吾年五十餘而¶
無子也既以汝為子矣凢吾老身之侍奉後日之繼承¶
惟汝是頼一旦而失所望焉天乎人乎孰使老父罹此¶
毒乎以子之學可受茀禄以子之孝宜享夀齡天乎人¶
乎孰使吾子至此極乎丁丑之秋赴名北来汝伯汝叔¶
送吾與汝他日吾還汝獨何徃吾亦何面目見汝伯汝¶
叔乎汝之生父吾之愛弟也乆矣抱痾遂廢宦業令聞¶
汝訃還&KR0070;千里其&KR0005;何以為懐乎為之兄者又&KR0005;何以¶
堪此情乎且汝之病吾謁之醫而竭之劑汝之歛吾致¶
之禭而哭之痛猶以為有憾也吾弟扵汝其病也不見¶
&KR0001;服之劑其歛也不見&KR0001;禭之衣&KR0005;何以觧其憾乎吾¶
<pb:KR4d0504_SBCK_015-17a>¶
扵汝身&KR0220;頋復之義失父道矣又扵吾弟乖付托之意¶
失兄道矣二者胥失其將何以逃扵天地之間乎吾才¶
不逾今之中人吾學不及占之下士禄寵踰涯不自乏¶
絶釁鍾後人致汝夭閼今雖知過其可及乎去年送汝¶
先至通州汝柩&KR0036;後有詔止之留汝一年不遣行者欲¶
送汝也今兹&KR0005;行詔又止之其敢違乎&KR0020;難再留計無¶
&KR0025;出專遣幹僕托之信友扶汝護汝先還家山昔汝孝¶
行感扵神明生不&KR0023;祐死當&KR0041;休汝登舟車無震無驚¶
汝涉江湖無恐無怖魂神清明依汝體魄吾今抱病逾¶
二載矣其哭汝也淚盡而觔枯血濇而心悸虗名禁持¶
無&KR0001;吿訴上天監臨終遂所請歸治汝䘮歸立汝後然¶
<pb:KR4d0504_SBCK_015-17b>¶
庶幾周吾父子之情塞吾兄弟之責也汝其有知强飲¶
强食往即長路以還故鄉其無以老父留此為念也嗚¶
呼人世之别有&KR0429;扵此者乎老父之哀其可巳乎其不¶
可已乎¶
圭齋文集卷之十五終¶
<pb:KR4d0504_SBCK_015-18a>¶
　　䟦元贈亞中大夫歐陽公神道碑後¶
元歐陽圭齋先生玄本分宜防里族寓居瀏陽¶
登延祐乙卯進士第&KR0851;官中外四十三年終翰¶
林學士承㫖文章道徳卓然名世朝廷寵眷終¶
始甚隆加㤙扵其父祖者屢矣方先生為翰林¶
直學士時制贈其父成叔翰林直學士亞中大¶
夫䡖車都尉追封渤海郡侯而奎章閣大學士¶
沙臘班為請命侍講學士張起巗撰碑文侍書¶
學士巙巙書之起巗與先生同年且同官故扵¶
<pb:KR4d0504_SBCK_015-18b>¶
碑中叙其族世行誼為詳而此本盖當時摹之¶
以遺防里之族者也防里之裔曰鏞装潢成帙¶
&KR0005;永蔵之以為家寳間来¶
京師持以示子求䟦予荘誦再四見其家世文¶
學之美行誼之髙然後知先生之所以顯融光¶
大者有自信&KR0001;謂積厚而發弘也不勝起敬焉¶
且是碑立扵至元丙子迄今百二十六載而完¶
好如新非什襲而珎蔵之其至此歟然蔵扵家¶
孰若蔵諸身碑中&KR0001;載世可法也使為宗族子¶
<pb:KR4d0504_SBCK_015-19a>¶
孫者誠法其所為心念而身體之溢淬礪乎文¶
學敦篤乎行誼以求及乎前聞安知無若先生¶
其人者出以大顯扵時㢤昔六一翁以文鳴宋¶
而先生繼之固知繼先生而出者尚必有人信¶
歐陽氏之多賢故也鏞字光樂為國子生拜官¶
且有日而才卓卓又今防里族之翹然者其他¶
子弟志學尤衆承先啓後庶其在此因識于碑¶
未併致期望之意云¶
天順五年&KR0010;次辛已冬十月朔¶
<pb:KR4d0504_SBCK_015-19b>¶
賜進士及第中憲大夫太常少卿兼翰林院學¶
　士知¶
制誥安成彭時䟦¶
