# -*- mode: mandoku-view; -*-
#+TITLE: 圭齋文集
#+DATE: 2015-09-11 16:25:28.782046
#+PROPERTY: ID KR4d0504
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0206-016圭齋文集-卷第十六.
<pb:KR4d0504_SBCK_016-1a>¶
圭齋文集卷之十六　宗孫銘鏞編集¶
　　　　　　　　　　　　　安成後學劉釪校正¶
　附録¶
　　元勑賜翰林直學士亞中大夫輕車都尉追封渤¶
　　海郡侯歐陽公神道碑銘有序¶
　　　翰林侍講學士通奉大夫知制誥同&KR0113;國史知¶
　　　經筵事臣張起巖奉𠡠譔¶
　　　奎章閣學士院侍書學士中奉大夫同知經筵¶
　　　事臣巙巙奉𠡠書¶
　　　奎章閣學士院承制學士中奉大夫兼經筵官¶
　　　臣尚師簡奉勑篆額¶
<pb:KR4d0504_SBCK_016-1b>¶
今皇上即位之三年至元改元冬十一月三十日奎章¶
閣大學士臣沙臘班奏翰林直學士臣玄識翰林論思¶
有勞制贈其考官三品爵列侯欲著之碑銘光移上恩¶
其𠡠翰林臣起巖撰文奎章臣巙巙書丹臣師簡篆額¶
上曰可臣起巖承詔伏惟延祐初年仁宗聖文欽孝皇¶
帝繼述祖訓建立科舉大廷䇿士臣玄臣起巗賜第拜¶
官為同年皇上御極簡擢侍&KR0025;臣玄臣起巗代言紬史¶
為同官明詔諭臣俾&KR0045;其先烈發其潜徳求之臣職揆¶
之友誼皆不敢辭謹按公諱龍生字成𠦑歐陽氏其先¶
冀之渤海人&KR0025;晋南渡徙長沙率更令詢以文學顯名¶
陏唐四世孫琮為吉州刺史因家廬𨹧琮八世孫萬為¶
<pb:KR4d0504_SBCK_016-2a>¶
安福令故又有居安福者安福府君而下四世曰效三¶
子謨託逺託徙&KR0123;水後&KR0123;水析置永豐傳二世是為宋¶
大師兖國文忠公之考崇國公其他子孫散䖏安福邑¶
境雍熈&KR0004;割安福置分宜縣𨽻宜春郡故居安福永豊¶
者籍廬𨹧居分宜防里者籍宜春而安福分宜地相去¶
不滿五十里公防里族也别號防里歐陽氏曽祖安時¶
及祖新皆漕試湖南愛瀏陽山水之勝又徙居焉新字¶
仲齊以經學著稱淳祐未荆溪呉公子良漕湖南辟廬¶
𨹧歐陽巽齋守道為岳麓書院山長又以禮聘仲齊為¶
講書因寓長沙巽齋聆其講&KR0003;嘆曰長沙自有仲齊吾¶
何為至扵此考逢泰字忠叟經術行業師表一方學者¶
<pb:KR4d0504_SBCK_016-2b>¶
常&KR0070;百人擢科登第相属也用薦為潭學録安撫司檄¶
與湘潭譚景衡&KR0130;學田堙沒者登故額士廪以羡廬𨹧¶
羅子逺在教授席頼其佐助為多今贈中順大夫禮部¶
侍郎上&KR0016;都尉追封渤海郡伯妣何氏渤海郡君公年¶
十六入潭學巳&KR0018;俊譽月試占髙第相國古心江公判¶
潭州帖為崇禮齋長又二年&KR0025;醴陵田氏受春秋三傳¶
甲戌混試國學生湖南終&KR0163;萬三千人有竒㧞士二十¶
八人公以春秋中第二肄業存心齋時羅教授為朝官¶
以書賀云曏潭學經界忠叟景衡盡心焉去&KR0010;景衡子¶
魁鄊薦今年忠叟子入上庠造物報人不爽如此至元¶
丙子内附侍禮部還瀏陽居霞陽山之白雲荘禮部晚¶
<pb:KR4d0504_SBCK_016-3a>¶
&KR0010;究心大玄作律曆統元圖書&KR0070;十卷因耗心得渇疾¶
公泣諌不為止未脫藁卒公抱其遺書毎慟哭至絶左¶
丞崔公斌行省于潭召之以親老辭居山十有七年部¶
使者李淇至瀏瀏有文靖書院祠龜山楊先生淪廢扵¶
隣使者考郡志謀復其舊詢衆求才望士任斯責衆以¶
公對乃&KR0825;縣尹杜元忠即山中延至㑹有司例試儒户¶
中選者復其身使者命公考士湘隂瀏陽去&KR0145;公當人¶
至今稱之憲部薦其才牒宣閫逹之省府授文靖書院¶
山長郡人强之起始受命改築書院猿山之陽踰年禮¶
殿講堂門廡齋舍及龜山先生祠事内外具舉學者雲¶
集書院廪稍不贍佐以巳資夫人亦徹奩具助其經費¶
<pb:KR4d0504_SBCK_016-3b>¶
落成之日升堂講孟子承三聖章言龜山先生傳周程¶
學而及豫章延平𬗋陽朱子實承道統斥王安石配享¶
孔廟功亦可配孟子山林老儒聞書院之復筵講至為¶
出涕秩滿㳂牒之亰師贈大𫝊魯國康里文貞公野齋¶
翰林李文正公抑庵集賢宋公交薦為校書郎行就職¶
矣㑹集賢言歐陽山長有功文靖書院今瀏陽陞中州¶
例設教授師席&KR0004;筵須宿儒碩望啓迪来學宜移教其¶
&KR0022;人便朝論是之改　陽州儒學教授至則㑹學&KR0338;可¶
贍二十人月約一十五日𨕖俊秀&KR0024;員㑹食躬親教督¶
諸生皆勤勉自力科塲既闢進士軰出實公權輿之遷¶
道州路教授道介兩廣或以為逺公曰兹為周夫子之¶
<pb:KR4d0504_SBCK_016-4a>¶
鄊何逺之有至官郡庠隣濂溪書院公㝎䂓約朔望謁¶
宣聖畢教授率諸生謁濂溪祠一日過祠東見老屋&KR0070;¶
間詢知為西山精舍勝國時祠蔡季通蕪廢乆矣祠舊¶
𨽻郡庠有田百五十畒或利其入欲兼并之故以屋僦¶
軍官去遂不治幸其速壞公立召僕夫拚除按籍得田¶
&KR0113;其祠郡學田多為豪民㩀有公請諸憲司被檄徃括¶
暑行山間得租三百餘石因感疾歸卒官舍至大元年¶
八月五日也年五十有七諸姑奉柩歸以三年十月三¶
十日塟郡東羅田之木𤓰埭公既殁之七年當延佑甲¶
寅玄舉進士魁湖廣省貢明年乙卯以第三人賜第同¶
知平江州遷蕪湖尹&KR0004;贈公承事郎同知湘隂州事再¶
<pb:KR4d0504_SBCK_016-4b>¶
贈朝列大夫同簽太常禮儀院事上&KR0016;都尉追封渤海¶
郡伯今贈翰林直學士亞中大夫輕車都尉追封渤海¶
郡侯初娶譚氏一年卒再娶李氏金𨹧仕族有婦徳知¶
書前公四年䘚&KR0004;追封宜人進封渤海郡君今封渤海¶
郡夫人繼室李追封長沙郡君譚夫人有子曰浩龍川¶
書院山長娶唐渤海郡夫人有子五長貞孫石林書院¶
山長娶王次㝎孫曲阜林廟學録娶李次玄也今中大¶
夫國子祭酒依前翰林直學士知制誥同&KR0113;國史娶謝¶
封渤海郡夫人次憲孫㓜鞠外氏李沅陵縣學教諭娶¶
湯季彭年舉明經娶周女二長適武岡路教授卜天佑¶
次適瑞州雲石務稅使湯居恭孫男八長慶以教授借¶
<pb:KR4d0504_SBCK_016-5a>¶
住建昌路樂口砦廵檢次暹遹遜逹皆業儒女孫六曽¶
孫男四曽孫女四公儀表峻清瑩晳如玉有膽略幹局¶
性孝友㓜&KR0010;甞刲股肉以已母疾兄士卨蚤世撫其遺¶
孤皆有成婚嫁必先兄于而後及已子先疇悉推與之¶
讀書目五行下八&KR0010;屬文十五下筆萬言文雄渾有體¶
裁學精敏有識趣尤長扵講&KR0003;義理毎講篇出士傳誦¶
之晚號雲荘有經學理窟雲荘講義及𫠦著文集傳扵¶
家歐陽氏世以文學名廬陵之族大顯于宋矣宜春防¶
里清門素業文行有傳至扵禮部倡鳴經學師道尊嚴¶
表率多士公學為通儒行為士榘宣勞庠序位不滿徳¶
維持斯文克肩其任再世如一遺善後人是有良嗣首¶
<pb:KR4d0504_SBCK_016-5b>¶
擢巍科聲華燁然演論玉署黼藻帝猷追封二代有位¶
有土大書表隧㤙賁殁存則公父子平昔纉學衛道之¶
報昭然四逹而防里之族克昌以大將嫓美扵廬𨹧矣¶
扵乎盛㢤¶
銘曰¶
惟歐陽氏廬𨹧别族有家瀏陽同岀安福文忠相宋魁¶
然大儒防里清門世徳不孤操義風烈堅持&KR0098;蹈服膺¶
克繩義方之教三代之英士生其時世其道徳以恬以¶
熈至行應古鄊&KR0022;攸重士子景&KR0025;如鳥歸鳯衛道育才¶
再世一心播耰百年有穫斯今綸章載頒秩登侯伯霈¶
恩所覃扵渥其澤大君賜命詞臣敬承撰銘發潜匹休¶
<pb:KR4d0504_SBCK_016-6a>¶
廬陵宣昭幽顯帝仁&KR0002;天垂示無垠何千萬年¶
　　大元故翰林學士承㫖光禄大夫知制誥兼脩國¶
　　史圭齋先生歐陽公行状¶
曽祖新贈中奉大夫嶺北湖南道宣慰使護軍追封¶
　　冀郡公¶
　祖逢泰贈昭文舘大學士資善大夫上護軍追封冀¶
　　郡公¶
　父龍生宋太學上舍生累贈集賢大學士榮禄大夫¶
　　上柱國追封冀國公¶
公諱玄字原功姓歐陽氏其先出扵夏禹之苗裔漢涿¶
郡太守子孫有居冀州之渤海從晋南渡居長沙唐率¶
<pb:KR4d0504_SBCK_016-6b>¶
更令詢四世孫曰琮爲&KR0123;州刺史因家廬陵琮八世孫¶
曰萬爲安福今故有居安福者安福而下四世曰效三¶
子謨託逺託徙居吉水析置永豊傅三世曰觀是宋大¶
師楚國文忠公之父崇國公逺留安福子孫散處境内¶
宋割安福置分宜縣𨽻宜春郡故居安福永豊者籍廬¶
陵居分宜防里者籍宜春而安福分宜地相去不滿五¶
十里公爲防里族宣慰公試湖南轉運司愛瀏陽山水¶
之勝遂卜居焉淳祐末荆溪呉公子良將漕湖南辟廬¶
陵歐陽公㢲齋守道爲岳麓書院山長又聘宣慰公爲¶
講書歐陽公聆其講&KR0003;爲之驚嘆昭文公經術行業師¶
表一方若集賢公之行事始終則有今上所賜碑備載¶
<pb:KR4d0504_SBCK_016-7a>¶
云集賢公子四人長貞孫次定孫次即公季彭年公生¶
扵至元二十年五月母冀國夫人李氏賀州簽書判官¶
&KR0550;公事某之女讀書&KR0014;文親授孝經論語小學諸書公¶
八&KR0010;巳䏻成誦始&KR0025;鄊先生張貫之授學日記&KR0070;千言¶
即知属文十&KR0010;有黄冠師至里塾坐㝎周視諸生注目¶
視公乆之曰是兒骨格不凡神氣凝逺耳白過面目光¶
射人惜本朝未興科目有則状元何疑然異日亦當文¶
章冠世聲名滿天下廊廟噐也言既而去亟追與語巳¶
失𫠦之集賢公為文靖書院山長部使者某至州謁之¶
書院公與諸生講誦使者異之就坐命賦梅詩立成十¶
首晚歸増至百首使者謂集賢公曰令子竒才也年十¶
<pb:KR4d0504_SBCK_016-7b>¶
四&KR0025;宋進士方山李公某受業下筆&KR0186;千言年十六&KR0010;¶
&KR0025;宋進士吾山鄧公某毎試庠序必占髙等老師宿儒¶
讀公詞賦制科之文戒其子弟𫝊習焉弱冠下惟&KR0070;年¶
人莫見其面經史百家靡不研究伊洛諸儒源委尤𫠦¶
淹貫間至郡城憲使涿郡盧公摯見公儀表及觀所為¶
文大噐重之相與倡和留連不遣去薦為憲史力辭不¶
就大徳元年母李氏大夫人卒居䘮哀毀致疾十一年¶
公生之日集賢公為詞以夀之期待之意甚逺集賢公¶
遷道州路儒學教授公寔侍行道為周元公鄊里儒風¶
尤盛公日&KR0025;諸先生逰學力銳進境内勝㮣題藻殆徧¶
集賢公卒居䘮毀瘠扶柩以還築室墓側居廬三年然¶
<pb:KR4d0504_SBCK_016-8a>¶
後㱕復還郡城江東憲使蒙古公孫澤省親長沙一見¶
大奇之㽞居舍館為忘年友薦公文學堪居翰苑牒郡¶
府以達朝廷雍郡虞公井齋汲分教扵潭毎見公𫠦為¶
文為之擊節時其子集為&KR0038;子助教繕寫成帙親題以¶
寄于是公蹤跡未至京師而聲名已彰著扵朝矣皇慶¶
二年州之霞陽山宣慰公墓在焉前有万池水流清㶁¶
仲春之月西偏有泉觱沸其色正綠初出如綫凝結漸¶
大如層雲疊翠浮泛水面日出生扵西亭午至池心日¶
入沈扵東者三日汲而書扵&KR0083;經久而色不變延祐元¶
年李春之月芝草一莖七葉生扵舍東桃樹猫犬樂相¶
乳哺綠衆復見作三瑞堂以志其事㑹下詔設科取士¶
<pb:KR4d0504_SBCK_016-8b>¶
公以治尚書與貢廬陵龍公仁夫為考試官夢神馬見¶
扵雲霄書公姓名于大旗上果以天馬賦中苐一明年¶
賜進士及第授承事郎岳州路同知平江州事四年丁¶
繼母李氏憂六年調太平路蕪湖縣尹疑獄數起累年¶
不能决公得其情皆為平反豪右非法虐驅其奴公俾¶
之&KR0025;良貢賦徴發及時民樂趨事民有𫠦為皆曰縣尹¶
聞之得無不可扵意否莫不忖度而後行事飛蝗獨不¶
入境嘉禾生野𧖟熟成繭教化大行道不拾遺父老相¶
率上其状公立止之乃刻石吉祥僧舍行臺憲司交章¶
薦揚泰定元年改承直郎武岡縣尹縣控制溪洞蠻獠¶
雜居俗尚勇好鬬撫字少乖事釁不測公視事踰月赤¶
<pb:KR4d0504_SBCK_016-9a>¶
水大清兩洞聚衆相攻殺隣境告變官曹恣睢失色計¶
無&KR0025;出公曰彼亦人耳欲弭其變惟以徳化感之吾將¶
躬行撫諭即日單&KR0016;&KR0025;二人徑抵其地至則死傷盈道¶
戰闘未巳徭人素知公徳望及至皆愕然相視棄兵仗¶
羅拜馬首請罪曰我曹非不畏法而擅興兵縁訢其事¶
于縣縣不為直而吏更需求無已繇役横歛掊克百端¶
使終&KR0010;勞苦無以為生情有不堪發憤就死耳不意煩¶
我清官自来罪不可逃公乃宣布徳威明示信義歸理¶
其頌其人感激遂安召為國子博士四年考試進士扵¶
禮部陞國子監丞致和元年授翰林待制奉議大夫兼¶
國史院編&KR0113;官㑹賔興承㫖學士或有事役或留上京¶
<pb:KR4d0504_SBCK_016-9b>¶
一二同属皆稱疾不出公領印攝院事日直内廷叅决¶
機務凡逺近調發制詔書檄既而改元天曆郊廟建后¶
立儲肆赦之文皆經譔述且條時政&KR0070;十事實封以聞¶
多推行之二年考大都鄊試&KR0004;置奎章閣學士院又置¶
藝文監𨽻焉選清望之官中書擬翰林&KR0113;撰某爲少監¶
文宗不&KR0098;郡臣莫測其故乆之乃問&KR0113;&KR0103;品級對曰六¶
品又問嚮蕪湖歐陽縣尹有㢘聲今安在對曰爲翰林¶
待制又問待制品級對曰五品曰何爲不擬待制而擬¶
修撰耶即&KR0145;奏目御書歐陽玄可授藝文少監特命左¶
丞相伯顔叅政阿榮傳㫖公&KR0022;命入謝文宗大恱復問¶
公曰汝爲廬𨹧族長沙族耶應對稱旨閱古今書𦘕或¶
<pb:KR4d0504_SBCK_016-10a>¶
以宸翰賜群臣必命為叙賛至順元年考試進士於禮¶
部奉詔纂&KR0113;皇朝經世大典明年春書成奏御夏謁告¶
南歸秋陞藝文大監檢校書籍事階朝散大夫是日中¶
書奏遷不愜上意者去其大半既而特筆藝文少監歐¶
陽玄可陞大&KR0101;除目今蔵近臣家即遣使召還今上即¶
位改中順大夫僉大常禮儀院事元統二年拜翰林直¶
學士中憲大夫知制誥同&KR0113;國史奉𠡠編修四朝實録¶
譔太皇太后玉册文賜白金五十兩詔&KR0113;先師兖國公¶
廟成奉勑譔碑文明年春兼國子祭酒進階中奉大夫¶
召赴中都議事詔侍講學士張起巖譔公先塋碑至元¶
二年得請還家𣗳碑三年升侍講學士中奉大夫知制¶
<pb:KR4d0504_SBCK_016-10b>¶
誥同&KR0113;國史遣編修郭嘉檢校張　先後各齎内醖趣¶
召譔太皇太后玉&KR0634;文四年復兼國子祭酒進通奉大¶
夫譔皇后玉冊文賜白金五十两五年&KR0085;患風痺乞南¶
歸便醫有㫖不&KR0098;修曲阜宣聖廟成奉𠡠譔碑文初公¶
有子皆早卒復以弟彭年之子逹老為嗣六年二月卒¶
公哭之過哀舊疾復作乞還鄊里携柩返塟近臣以聞¶
上深念之即日遣奎章閣典籖全普庵撒里賜内醖二¶
尊追至臨清勉諭諄切不克辤復還拜翰林學士資善¶
大夫知制誥同&KR0113;國史命馬札兒台右丞相草詔懇辭¶
去位降㫖不允止免朝賀行禮至正改元更張朝政事¶
有不便者集議廷中極言無𨼆科目之復沮者尤衆公¶
<pb:KR4d0504_SBCK_016-11a>¶
力爭之命脫脫右丞相草詔九月南歸眀年遣使賜白¶
金五十兩金幣表裏叚各一内醖二尊復起爲翰林學¶
士以疾未行有勑譔故相和寧忠獻王脫脫神道碑三¶
年詔&KR0113;遼金宋三史遣使賜内醖二尊召爲總裁官使¶
者迫促力疾就道至則廟堂問&KR0113;史之要公曰是猶作¶
室在扵聚材擇匠聚材則先當購書擇匠則必遴選史¶
官扵是用公言遣使購書増設史官立三史凢例又爲¶
便宜數十條俾論譔者有𫠦&KR0205;依史官中有悻悻露才¶
議論不公者公不以口舌爭俟其呈藁援筆竄正其論¶
自㝎至扵論賛表奏皆公属筆南郊禮成冊文肆赦賜¶
白金百兩居庸関過街塔成奉勑譔碑賜白金五十两¶
<pb:KR4d0504_SBCK_016-11b>¶
四年奉𠡠譔成宗御殿碑賜白金五十兩五年知貢舉¶
進翰林學士承㫖榮禄大夫知制誥兼&KR0113;國史初御史¶
大夫也先帖木兒在宿衛上問在廷儒臣乃以公姓名¶
對上曰斯人厯事累朝制作甚多朕素知之今&KR0113;三史¶
尤任勞勲汝其諭㫖丞相超授爵秩用勸賢&KR0014;明日大¶
夫出遭丞相扵延春閣下傳㫖既畢立具奏牘上大恱¶
稱快者再三命左丞相董守簡賜宴史舘明日入謝平¶
章納麟謂曰吾乆在省臺未見昨日天顔如是之喜也¶
張公起巖先為承㫖位第六公所代第四公曰張公吾¶
榜首又先拜命今位次反居末雖曰君命誼有未安乃¶
固譲之及宋史後進上喜書成賜白金百兩金幣表裏¶
<pb:KR4d0504_SBCK_016-12a>¶
叚四乞致仕還鄊不&KR0098;六年御史㙜奏除福建閩海道¶
肅政㢘訪使行次浙西疾復作因請致仕九年夏遣使¶
賜白金五十兩内醖二尊𠡠譔故相冀寧忠宣王帖木¶
逹實神道碑文公自休致作南山隠居優㳺山水之間¶
謝絶世務日與昆弟故舊觴詠自適有終焉之志十年¶
秋復授承㫖遣使賜内醖二尊以老病力辭不𫉬湖廣¶
省臣知朝廷注意扵公属養疾武昌道宫日徃候問勸¶
公北行控辭之文屢上不&KR0098;又遣使賜内醖二尊趣行¶
適車駕還自開平迎謁行殿復有㫖行禮朝賀聚會皆¶
免冬奉𠡠譔㝎國律譔選格序河决白𦭘口大興工役¶
勑公譔河平之碑十二年春宣赴延春閣集議肆赦草¶
<pb:KR4d0504_SBCK_016-12b>¶
詔夏乞致仕陳情誠懇乃特授湖廣等䖏行中書省石¶
丞相致仕賜楮幣萬貫玉帶一條仍給全俸&KR0025;子遜老¶
授本省檢校官孫佑持授湖廣道宣慰使司照磨俾得¶
便養將行降㫖不&KR0098;依前承㫖進階光禄大夫辭不𫉬¶
十三年上如開平中途賜楮幣萬五千貫㝷奉勑譔金¶
字蔵經序新建夀元忠國寺碑文十四年知貢舉又充¶
廷試讀卷官至是始知家罹寇禍二兄一弟相繼去世¶
親属四百指死已大半配冀國夫人謝氏避難郡城亦¶
沒公聞變哀甚上深閔念賜楮幣萬五千貫傳㫖慰勞¶
復命遜老以資成庫副使給驛還鄊收聚𫠦餘骨&KR0079;遷¶
寓武陵奉𠡠譔三皇廟新置雅樂記大赦天下草詔時¶
<pb:KR4d0504_SBCK_016-13a>¶
又以病不䏻出外命就家具藁秋皇太子遣宫臣齎親¶
書經訓二大字内醖二尊以賜上箋稱謝皇太子命世¶
臣觧&KR0003;蔵諸端本堂十五年譔皇太子玉𠕋文賜金帛¶
表裏叚楮幣萬五千貫十六年上遣近臣賜楮幣萬五¶
千貫撫諭髙句驟草詔十七年春乞致仕欲由蜀還鄊¶
不&KR0098;大赦天下宣赴内府草詔時乆病不䏻歩&KR0130;丞相¶
傳㫖肩輿至延春閣下上問丞相斯人在朝最乆製述¶
益富年夀今㡬何丞相悉以對賜楮幣二萬五千貫遣¶
執政存勞皇太子千秋節賜楮幣萬貫十二月戊戌薨¶
扵崇教里寓舍中書以聞上賻以楮幣二萬五千貫皇¶
太子賻以楮幣五千貫眀年三月壬寅權塟京西宛平¶
<pb:KR4d0504_SBCK_016-13b>¶
縣香山鄊石井村公既䘮其長子逹老後請于朝以長¶
兄之孫佑持為孫今授&KR0025;仕郎侍儀司通事舍人婿&KR0114;¶
士駿靖州安撫司經厯教授李崇志有圭齋文集若干¶
&KR0195;惟公學扵未有科第之先沉潜經傳𫠦親承多故宋¶
𦒿碩而性度雍容含弘縝宻出宰二縣寛仁恭愛䖏已¶
儉約為政㢘平不苛視民如子舉善以勸未甞笞辱故¶
厯官四十餘年在朝之日居四之三三任成均兩為祭¶
酒六入翰林而三拜承㫖&KR0113;實録大典三史皆大制作¶
屢主文衡兩知貢舉及讀卷官凡宗廟朝廷雄文大冊¶
播告萬方國𫠦用制詔多出公手海内名山大川釋老¶
之宮王宫貴人墓隧碑銘得公文詞為榮片文隻字流¶
<pb:KR4d0504_SBCK_016-14a>¶
傳人間咸知貴重文章道徳卓然名世引㧞善𩔖賛化¶
衛道黼黻治具與有功焉扵是中外莫不敬服及大盗¶
之起相國徂征公甞陳論事宜謂當請命大廟而後行¶
招捕並行則脅&KR0025;詿誤者可生六部諸司分官&KR0025;行縻¶
費供給&KR0010;月稍乆必致公私匱乏嚴禁州縣科歛不公¶
一軍失利他軍不援罪在主將蒙古漢軍民義一體論¶
賞不可分别輕重徐州既平當順流東下耀武楊州遣¶
將分勁軍一支北助河州軍討平淮西一支南助池州¶
軍討平江州規圖湖廣江西道遣使𥆳南陽圖㐮陽四¶
川軍圖湖廣𥆳河南軍急攻汝南約諸軍以十月夷黄¶
州賊巢明立賞格正賊降者蠲其罪仍與相副官職土¶
<pb:KR4d0504_SBCK_016-14b>¶
豪&KR0014;殺賊来降者亦官之大軍所至傳諭脅從者别置¶
一所則賊𫝑自孤有殺降俘男女者殺士之通曉軍務¶
立加旌擢至扵謹烽燧精間諜皆不可缺其後政府求¶
䟽時事公首言京師天下根本車駕行幸宜扵侍衛親¶
軍中遴選射藝絶倫方畧出衆者教練守禦要害陜西¶
四川宜擇徳望重臣素習武備深曉民事令其乆任責¶
以保障一方不宜&KR0070;&KR0070;遷除併力克復山東以制河南¶
兩淮選猛將擇精兵萬餘人出賊不意以取武昌邉官¶
省&KR0122;宜擇公平㢘謹之人俾専兵事右司選官一員&KR0825;¶
一廵檢克復州郡覈其無籍戸若干今有若干総兵官¶
與監臨上司結罪申報則公經濟之術即是可窺其萬¶
<pb:KR4d0504_SBCK_016-15a>¶
一矣素宦學京師甞&KR0025;公扵史館晩辱與進尤至謂可¶
以承斯文之遺緒然素之行不伎無䏻為役佑持請序¶
述公之世家出仕行實上之大常史官以俟采擇謹状¶
翰林學士承㫖榮禄大夫知制誥兼&KR0113;國史危素状¶
<pb:KR4d0504_SBCK_016-15b>¶
¶
圭齋文集卷之十六終¶
<pb:KR4d0504_SBCK_016-16a>¶
　　防里歐陽氏家蔵亞中大夫碑䟦¶
右元楚國文公玄爲翰林直學士時制贈其考¶
成叔爲亞中大夫追封渤海郡侯復命侍講學¶
士張起巖爲文以表其濳徳此碑𫠦由刻也按¶
元史稱楚&KR0038;文公&KR0851;官四十餘年在朝之日殆¶
四之三三任成均兩爲祭酒六入翰林三拜承¶
㫖此碑作扵至元元年之冬正順帝即位之三¶
年公爲翰林承㫖𫠦給以贈封其二代之日也¶
按公瀏陽人瀏陽之族原扵防里防里之族本¶
<pb:KR4d0504_SBCK_016-16b>¶
乎安福與宋文忠公同祖故此碑述防里為詳¶
今防里之系有上舍歐陽鏞家蔵是本出以見¶
示予因竊歎曰盛㢤歐陽氏文獻之足徴也前¶
有文忠公以文鳴于宋後有楚國公以文闡于¶
元然二公之𫠦以廓大顯庸者皆先世之積累¶
仁厚𫠦致也按文忠公之考崇公為綿州推官¶
毎夜治官書必秉燭而嘆凡囚有可矜者必為¶
之求生此眀刑慎罰之心也楚國之考亞中公¶
為文靖書院山長進職教授&KR0014;羽翼道學&KR0113;濂¶
<pb:KR4d0504_SBCK_016-17a>¶
溪龜山二書院經理學田以膳養士𩔖此崇文¶
衛道之功也其積累仁厚皆如此宜乎生二大¶
儒以清忠懿徳輔佐宋元昭一代之文眀流百¶
世之事業非偶然也其𫠦以㤙延先世殁贈名¶
爵追封公侯者非人之榮盖天報之也予𫉬拜¶
觀爲追原本始綴一言于碑末俾&KR0071;是而觀者¶
知二公之所以先揚盛大者有先徳爲之權輿¶
非淺淺之所&KR0014;及也詩曰毋念爾祖聿&KR0113;厥徳¶
爲歐陽氏之後者朂之¶
<pb:KR4d0504_SBCK_016-17b>¶
賜進士朝議大夫加授大中大夫南京國子祭¶
　酒前翰林侍講同&KR0113;¶
&KR0038;史兼¶
經筵官安成呉節與儉䟦幷書¶
<pb:KR4d0504_SBCK_016-18a>¶
　　䟦歐陽文公集後¶
瀏陽歐陽文公出分宜防里防里之族實出安¶
福安福令萬為歐陽始祖一析歐陽而有兖國¶
文忠公顯于宋再析防里而有楚&KR0038;文公顯于¶
元皆以古文擅名當代天下後世宗焉文公之¶
文追蹤文忠而多或過之掲公傒斯為序者四¶
十四卷宋公景濂為序者二十四&KR0195;悉燬于兵¶
不可見矣防里五世宗孫俊質翁收入散亡得¶
十一扵千百欲梓行而未果翁之長子銘季子¶
<pb:KR4d0504_SBCK_016-18b>¶
京衛經厯鏞益増輯之而京衛訪求考釘之功¶
尤多盖公存日嘗歸省防里訪族安成有眷眷¶
故鄊之意宜京衛父子思仰遺徳而輯其文之¶
謹如此情亦厚矣兹𫠦編輯凡十六卷將以属¶
浙江督學憲副劉君仗和重加校正入&KR0922;欲時¶
序之時自頋晚生末學何敢僣序公文雖使有¶
言亦何敢希掲宋二公之萬一雖二公所序扵¶
今&KR0195;目不同而其𫠦以推重公文以為必傳者¶
夫豈有異宜仍&KR0227;二公之序于篇端可也亰衛¶
<pb:KR4d0504_SBCK_016-19a>¶
以爲然因志其故于此將来公之文與文忠公¶
集並傳于世不朽實扵是編有賴若然不惟有¶
光扵歐陽族且扵安成亦有光焉¶
成化庚寅夏五月安成後學彭時謹志¶
<pb:KR4d0504_SBCK_016-19b>¶
<pb:KR4d0504_SBCK_016-19b>¶
䟦歐陽文公集後¶
元翰林承㫖歐陽文公圭齋文集十五卷附¶
録一卷其宗孫俊質翁蔵扵燬軼之餘并其¶
長子銘旁求博訪而𩔖入者予兄廣東叅政¶
實婿其門故予嘗&KR0025;一造而𫉬觀焉心竊慕¶
之暨提學来浙翁之&KR0025;孫永康司訓汶持𫠦¶
録副本謁予校正未遑也去年考績天官翁¶
之季子京衛經歴鏞来訪叙間闊外首以此¶
集舛訛為慊且託校正益勤明日復携其帙¶
<pb:KR4d0504_SBCK_016-20a>¶
以示比昔觀扵其家者間有増焉卷後又得¶
太子少保可齋彭先生𫠦為䟦讀之令人益¶
加景仰&KR0105;有不容緩者乃扵復任退食之暇¶
或秉燭良夜用心魯魚亥豕之中遂&KR0162;俸鍥¶
&KR0922;以廣其傳惟公之文可傳扵天下後世者¶
巳詳見扵掲宋二公之序彭先生之䟦其徳¶
業並駕古之賢哲國史有傳復何贅耶姑述¶
其後人惓惓顯&KR0045;公共之意且告之曰公之¶
文多至一百餘冊至潜溪作序時止存二十¶
<pb:KR4d0504_SBCK_016-20b>¶
四卷今又闕矣其文在天地間當有&KR0017;神為¶
之訶護未必澌盡𦍒而得之别為&KR0024;遺以附¶
卷末可也銘字光器鏞字光樂去公五世汶¶
字伯魯則為七世皆居防里仕與𨼆俱賢其¶
一門好禮不忝其先云¶
成化七年&KR0605;卯八月既望晚學安成劉釪書¶
<pb:KR4d0504_SBCK_016-21a>¶
<pb:KR4d0504_SBCK_016-22a>¶
